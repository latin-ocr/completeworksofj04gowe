( 3ap111. xxiiii.

 

LIBER TERCIUS . 155

Ledit eum grauius crimine iuris onus. 1770
Heu! quod iniqua manus mulierum feda pudendis

Debet in altari tangere sacra dei!

Qui corpus domini tractabit, et est meretrici

Turpiter attractus, Cristus abhorret opus.

Qui fierent Cristi serui, sunt dumque ministri

Demonis, heu! nostram quis reparabit opem?

Hic describit qualiter omnia et singula que sacerdocii
concernunt officium magne virtutis misteria designant: et
primo dicet de vestibus sacerdotalibus ex vtraque lege com-
petenter dispositis.

O bene si penset que sunt sibi iura sacerdos,
Quid sit honor, quid onus, quid vel honoris opus,
Singula qui iuste sibi ponderat, instat et eque,
Res est mira nimis, si male gestet onus. 1780
Omne quod ille status sibi vendicat esse beatum
Cernitur, vt sancti sint magis inde viri.
Non est tam modicum quod misse spectat ad Vsum,
Lege sacerdotum quin decet esse sacrum.
Ornatus varii, quibus vtitur ipse sacerdos,
Virtutis varie mistica signa gerunt.
Poderis est vestis, aliter que dicitur alba,
Presbiteri corpus que tegit vsque pedes:
Vt foris est albus, fieret sic albior intus
presbiter, vt mores gestet in orbe bonos. 1750
Cinctus ephot Samuel domini studet esse minister,
Cui paruam tunicam texuit Anna parens:
In tunica tenui fidei doctrina notatur,
Qua tenues animos gracia mater alit:
Ex lino factum per ephot signatur honestas
Carnis, quam mundam presbiter ipse geret.
Balteus est eciam, tunicam qui stringit honeste,
Ne femur in luxu facta pudenda sciat:
Fert humerale decens, vt nostras presbiter egras
Consortans animas ad meliora ferat: 1800
Et ligat in summo sapiens capitale sacerdos,
Vt capitis sensus non sinat ire vagos.
Infula vestit eum circumdata, que nitet auro,
Quod virtute sua cuncta metalla regit 3

