 

LIBER PRIMUS 45

Murmure saxa sonant, sonitum que reuerberat aer,
Responsumque soni vendicat Eccho sibi:

Inde fragore grauis strepitus loca proxima terret,

Quo timet euentum quisquis adire malum. 820
Contigerat plures infamia temporis huius,

Que velut ex monstris obstipuere magis.

Terruerat magnas nimio pre turbine gentes

Graculus, a cuius nomine terra tremit.

Rumor it et proceres sermonibus occupat omnes,
Consilium sapiens nec sapientis erat.

Casus inauditus stupefactas ponderat aures,

Et venit ad sensus durus ab aure pauor.

Attemptant medicare, sed inmedicabile dampnum,

Absque manu medici curaque cessat ibi. 830

Hic dicit secundum visionem sompnii qualiter furie supra-
dicte precones sibi et tribunos constituebant, et quomodo
senes et iuuenes eorum fuerunt armati.

, Cap¹¹¹. xii.

Inter eos statuunt precones atque tribunos,
Et pro lege suum velle licere iubent.
Hoc sua iura ferunt preconis voce, quod omnis
Sit domus exusta que maledicit eis:
Qui scelus illorum non fortificat sceleratus,
Decapitatus erit, et domus igne perit.
Constituunt socios sceleris comitesque furoris,
Ex quorum manibus pendeat istud opus.
Hac quoque de causa vidi quam plurima dampna,
Dum preco fatui clamat in aure fori: 840
Rusticus intonuit, datus est celer ignis in edes,
Fitque repente sonus, plena fit igne domus.

Hec sibi rusticitas furiens statuebat, vt omnis
Et vetus et iuuenis que valet arma ferat:
Hii palos veteres gestant, qui sunt veterani,
Aut contos cicius quam sibi desit onus.
Membra leuant baculis fessique senilibus annis,
Quos, velut est ouium, tussis eundo notat.
Rusticus hic veniens fert euersamque pharetram,

817 sonitum quoque verberat D 821 Congestat D 822 obstupuere C
824 in cuius DT 837 celeris C surorum D 846 conchos D
sibi om. D (marg. rubr. Deficit in copia)

