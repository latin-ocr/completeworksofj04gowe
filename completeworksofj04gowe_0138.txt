VOX CLAMANTIS

Cum furor accinxit vrbis Vtrumque latus: 920

Precedens alios Capitaneus excitat vnus

Rusticus, vt cuncti consequerentur eum.

Ipse viris multis prefultus conterit vrbem,

Ense necat ciues, concremat igne domos:

Non solus cecinit, set secum milia traxit,

Involuitque malo milia multa suo,

Colligit os rabiem seueque cupidine cedis

Auribus in vulgi concinit, ‘Vre, feri.’

Que via salua fuit, furit ignibus impetuosa,

Quo longum castrum ductile nescit iter3 930

Baptisteque domus, sponso viduata, per ensem

Corruit, et flammis mox fuit illa cinis 3

Flagrabant sancte sceleratis ignibus edes,

Mixtaque fit flamme flamma proterua pie.

Attoniti flebant trepido de corde ministri,

Abstulerat vires corporis ipse timor.
Qui fera terribili iaculatur fulmina dextra,

Iussit vt igne polus torqueat orbis humum.

Si qua domus mansit poteratque resistere tanto

Indeiecta malo, dat pia vota deo. 940

Est nichil vt queram dominans si vulgus in vrbis

Spirat opes et eo tempore furta parat:

Vt multe gracili terrena sub horrea ferre

Limite formice grana reperta solent,

Sic vehit examen furiarum furta per vrbem,

Nec valet in numero quis recitare forum.

Hic tenet, iste trahit, stetit ille que circuit alter,

Fit cito 'per multas predaque lecta manus.

Hos Bachus attingens tandem precordia vino

Mersit, et in finem clauserat ipse Iouem: 950

Nox erat, et vinis oculi mentesque natabant,

Membra mouent, nec habent quo sibi ferre pedes.
Postera sidereos Aurora fugauerat ignes,

En dolor excrescens iam noua dampna parat.

Si prius ira Iouis nocuit violenta, sequenter

Mota Venus duplo facta suroris agit.

Discurrunt agiles furie, quasi fulgur ab austro 3

920 vtrumque latus] vbique loca D 947 stetit] rapit D 948 preda
peracta D 953 igne S

