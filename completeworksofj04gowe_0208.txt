114 VOX CLAMANTIS

Non laqueare venit iter humanum pius ille
Cristus, set planam dirigit ipse viam 3
Nos tamen ex plano componimus aspera, durum
Ex molli, que scelus pro pietate damus.
Lex etenim Cristi fuit hec quam gracia mulcet,
Nostra set ex penis lex positiua riget.
Lex Cristi simplex sub paucis condita verbis
Clauditur, vnde iugum suaue ministrat onus:
Infinita tamen legis sentencia nostre
Aggravat, et finem vix habet ipsa suum. 260
Libera lex Cristi satis est, fit legeque nostra
Absque lucro gratis gracia nulla viris.
Omne fit ex causa3 sic est quod lex positiua‚
Quam fundat clerus, grande figurat opus.
In quanto volucres petit auceps carpere plures,
Vult tanto laqueos amplificare suos :
In quanto leges auget clerus positiuas‚
Fit magis hiis stricta gentis in orbe via:
Cum magis in stricto gradimur, cicius pede lapso
sternimur, et clero subpeditamur eo: 270
Cum sibi plus mundum teneat clerusque subactum,
Turn magis ecclesia gestat in orbe lucra:
Dum magis est clerus diues, magis inde superbus
Astat, et ex velle dat sua iura fore.
Sol notat ecclesiam, Sinagogam luna figurat,
Set modo custodes ista nec illa ferunt:
Sunt qui nec legis veteris precepta reseruant‚
Nec que Cristus eis addidit ipse noua.
Nuper erat firmus presul sine crimine sanctus,
Vtilis in populo, dignior ante deum3 280
Set modo si mundum poterit complectere vanum,
Est sibi nil populi laus vel ab ore dei.

Hie loquitur de prelatis qui bona mundi temporalia
possidentes spiritualia omittunt.
(Japm. v. Hec vox angelica, que nuper in ethere Romam
Terruit, en nostro iam patet orbe nouo.
Tempore Siluestri, dum Constantinus eidem
Contulit ecclesie terrea dona sue,
258 iugum] suurn C 273 Dum S Cum CEHDL

 

