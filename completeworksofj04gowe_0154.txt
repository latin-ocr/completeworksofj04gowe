64 VOX CLAMANTIS

Nec venit in fatis mollior hora meis.
Si genus est mortis male viuere, credo quod illo
Tempore vita mea morsque fuere pares.

Sic vbi respexi,¹ nichil est nisi mortis ymago,
Quam reputo nullum tollere posse virum:
Sepe mori volui ne quicquid tale viderem,
Seu quod ab hiis monstris tutus in orbe forem 3
Velle mori statui, quia scribitur, ‘Omnia soluit
Mors et ab instanti liberat ipsa malo!
‘Fortune‚' dixi, ‘dolor‚ vndique parce dolenti,
Da michi vel plene viuere siue mori.'
Set michi pro fine spem tantum mortis habebam,
Plusque nec ausus eram limen adire domus.
Murmura tunc subite subeunt habitacula mentis,
Talia pro luctu sepeque verba ferunt:
‘O tibi quem presens spectabile non sinit ortus
Cernere, quam melior sors tua sorte* mea est!
Heu! mea consueto quia mors nec erit michi lecto,
Depositum nec me qui fleat vllus erit:
Spiritus ipse meus si nunc exibit in auraS,
Non positos artus vnget amica manus.
Si tamen impleuit mea sors quos debuit annos,
Et michi viuendi tarn cito finis adest,
Ecce, deus, tu scis quia non tua sata recuso;
Dum feris, en pacior que meruisse reor.’

Cumque mei luctus torrens michi maior invndat,
Et magis ex sterili sorte volutus eram,
Ecce Sophia meis compassa doloribus inquit,
‘Siste‚ precor, lacrimas et pacienter age.
Sic tibi fata volunt non crimina, crede set illud

Quo deus offensus te reparando vocat.

Non merito penam pateris set numinis iram:

Ne timeas, finem nam dolor omnis habet.’
Talibus exemplis aliis quoque rebus vt essem
Absque metu paciens sepe Sophia monet 3
Conscia mensque michi fuerat, culpe licet expers,
Spes tamen ambigue nulla salutis adest.

Non fuerant artes tanti que numinis iram

A me tollentes tempora leta ferunt.

15²0

1530

1540

1550

1525 statui CEHD statim §GH-2 1531 subito D 1552 mouet D

 

 

 

 

