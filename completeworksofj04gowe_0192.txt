100

VOX CLAMAN TIS

Dat sensus, auget vires, tollitque timorem

Mortis, et ad martem corda parata facit.

In cruce libertas redit, et perit illa potestas,

Hoste triumphato, que dedit ante mori:

In cruce religio, ritus cultusque venuste

Gentis concludunt omnia sacra simul:

In cruce porta patet paradisi, flammeus ensis

Custos secreti desiit esse loci:

Ecce vides quantis prefulgeat illa figuris,

Pagina quam pulcre predicet omnis eam. 570
Mira quidem crucis est virtus, qua tractus ab alto

Vnicus est patris, vt pateretur homo.

Vi crucis infernum Cristus spoliauit, et illam,

Perdita que fuerat, inde reuexit ouem:

Vi crucis in celum conscendit, et astra paterni

Luminis ingrediens ad sua regna redit:

Glorificata caro, que sustulit in cruce penas,

Presidet in celo sede locata dei.

Sic virtute pie crucis et celestis amoris

Surgit in ecclesia gracia lege noua. 580

Hic dicit quod, exquo solus deus omnia creauit, solus
est a creaturis adorandus, et est eciam magne racionis vt
ipse omnia gubernet et secundum merita et demerita
hominum in sua voluntate solus iudicet.

Capm. xi.

Semper id est quod erat et erit, trinus deus vnus3
Nec sibi principium, nec sibi finis adest:
Principium tamen et finem dedit omnibus esse,
Omnia per quem sunt, et sine quo nichil est.
Que vult illa potest vt sufficiens in idipsum 3
Iussit, et illico sunt que iubet ipse fore:
Cuius ad imperium famulantur cuncta creata,
Hunc volo, credo meum celitus esse deum.
Dum sit aperta dei manus omnia replet habunde,
Auertenteque se, vertitur omne retro. 590
Singula iudicio sapiens sic diuidit equo,
Fallere seu falli quod nequit ipse deus.
Res est equa nimis, deus exquo cuncta creauit,

561 f. two lines om. T

