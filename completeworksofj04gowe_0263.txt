LIBER TERqus 165

Causa voluptatis nulla remouit eos:

Hii neque serviciis optabant regis inesse,

Nec foris in plebe nomen habere Rabi: 2130
Hos neque precellens superabat comptus inanis

Nec vini luxus, nee mulieris amor:

Moribus experti dederant exempla futuris,

Que sibi discipulus debet habere scolis.

Nunc tamen in vicium virtus conuertitur, et que
Nuper erant mores turpia plura gerunt:

Que modo scripta dei dicunt se discere laudi,

In laudem mundi vertit auarus honor.

O res mira nimis! legit et studet ipse scolaris

Mores, dum vicia sunt magis acta sua: 2140
Sic quia stat cecus morum sine lumine clerus,

Erramus laici nos sine luce vagi.

 

 

