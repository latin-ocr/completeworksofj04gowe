128 VOX CLAMANTIS

O caput ecclesie, reminiscere tempora Cristi‚
Si dedit exemplis talia sicut agis.
Ipse redemit oues, a morteque viuificauit,
Quas pietatis inops tu cruciando necas.
Precipit ipse, vices per septem septuagenas
Dimittat Petrus, parcat et ipse reis,
Tu tamen ad primam gladio cum vindice culpam ’
Percutis‚ et nullo parcis amore viro. 780
Ecce Rachel plorat nec habet solamina tristis,
Dum genus ex proprio ventre reliquit eam.
O genus electum, gens sancta, quid est quod auara
Scandala iudiciis ponis in orbe tuis?
Prodolor! ecclesie bona, que debentur egenis,
Dissipat in bellis qui dominatur eis.
Prodolor! a clero, pietatis iure remoto,
Cauda fit ecclesie qui solet esse caput 3
Fitque salus morbus, fit vitaque mors, releuamen
Lapsus, lex error, hostis et ipse pater. 790

Hic querit quod, exquo prelati scribunt et docent ea que
sunt pacis, quomodo in eontrarium ea que sunt belli pro-
curant et operantur. Acl quam tamen questionem ipse sub-

sequenter respondet.

Capm. x, In libris cleri Rome sic scribere vidi:
‘Vt melius viuas, hec mea scripta legas.
Vis seruire deo, vis noscere qualia querit?
Hec lege, tuncque scies qualiter illud erit.
Dilige mente deum, pete, crede, stude reuereri :²
Teste libro cleri, sic iubet ipse geri.
‘Est quia vita breuis, fuge luxus corporis omneS,
Preponens anime celica dona tue:
Iusticiam serua, tua sit lex omnibus equa 3
Hoc facias alii, quod cupis ipse tibi: 800
Ex toto corde dominum tu dilige, tota
Ex animaque simul sit tibi fratris amor:
Gignit nempe dei dileccio fratris amorem,
Et diuinus amor fratris amore viget.
Munera fer miseris, que Cristo ferre teneris,
Arma quibus noceas, bella nec vlla geras:

Heading 2 incontrarium S

 

 

