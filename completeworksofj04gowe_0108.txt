20 VOX CLAMANTIS

Incipit cronica que Vox clamantis dicitur.

In huius opusculi principio intendit compositor describere
qualiter seruiles rustici impetuose contra ingenuos et nobiles
regni insurrexerunt. Et quia res huiusmodi velut monstrum
detestabilis fuit et horribilis, narrat se per sompnium vidisse
diuersas vulgi turmas in diuersas species bestiarum domesti-
carum transmutatas : dicit tamen quod ille bestie domestice, a
sua deuiantes natura, crudelitates ferarum sibi presumpserunt.
De causis vero, ex quibus inter homines talia contingunt enormia,
tractat vlterius secundum distincciones libelli istius, qui in
septem diuiditur partes, prout inferius locis suis euidencius

apparebit.

Incipit prologus libri Primi.

cripture veteris capiunt exempla futuri,
Nam dabit experta res magis esse fidem.

Vox licet hoc teneat vulgaris, quod sibi nullum
Sompnia propositum credulitatis habent,
Nos tamen econtra de tempore preteritorum
Cercius instructos littera scripta facit.
Ex Daniele patet quid sompnia significarunt,
Nec fuit in sompnis visio vana Ioseph:
Angelus immo bonus, qui custos interioris
Est hominis, vigili semper amore fauet3 10
Et licet exterius corpus sopor occupet, ille
Visitat interius mentis et auget opem 3
Sepeque sompnifero monstrat prenostica visu,
Quo magis in causis tempora noscat homo.
Hinc puto que vidi quod sompnia tempore noctis
Signa rei certe commemoranda ferunt.
Visio qualis erat, quo tempore, cuius et anno
Regis, in hiis scriptis singula scire potes.

Scribentis nomen si queras, ecce loquela
Sub tribus implicita versibus inde latet. 20

Title Incipit—dicitur (ΣΕ om. GDL Prol. Heading om. L 4 narrat
ΟΕ fingit GD 5 bestiarum species GD 7 sumpserunt E

 

