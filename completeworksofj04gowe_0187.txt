 

LIBER SECUNDUS

95

Hic loquitur de filio dei incarnato domino nostro Ihesu Cristo,
per quem de malo in bonum reformamur.

Capm. viii.

Nunc incarnatum decet et nos credere natum,

Quem colimus Cristum credulitate Ihesum.

Sic opus incepit natus, de corde paterno,

De gremio patris venit ad yma deus.

De patre processit, set non de patre recessit,
Ad mundi veniens yma, set astra tenensÍ¾
Semper enim de patre fuit, fuit in patre semper,
Semper apud patrem, cum patre semper idem:
Assumpsit carnem factus caro, nec tamen illam
Desiit assumens esse quod ante fuit:

Vnitur caro sic verbo, quod sint in eadem

Hec duo persona, verus vbique deus:

Quod fuit, hoc semper mansit, quod non fuit, illud
Virginis in carne sumpsit, et illud erat.

Par opus huic operi nusquam monstratur, honori
Nullus par potuit esse, Maria, tuo.

Infirmus carne, set robustus deitate,

Carne minor patre, par deitate manens:

Hinc alit, hinc alitur, hinc pascit, pascitur inde,
Hinc regit, hinc regitur, hinc nequit, inde potest:
Hinc iacet in cunis et postulat vbera matris,
Hinc testatur eum celicus ordo deum:

Hinc presepe tenet artum sub paupere tecto,
Hinc ad eum reges preuia stella trahit:

Hinc sitis, esuries, lacrime, labor atque dolores,
Et tandem potuit sustinuisse mori.

Ponitur in precio res impreciabilis, ipse

Proditur et modico venditur ere deus:

Postque salus, vita, seui predacio claustri,

Inde resurexit' regna paterna petens:

Iudicioque suo, finis curn venerit orbis,
Attribuet cunctis que meruere prius.

Sic homo perfectus, sic perfectus deus idem,
Exsequitur plene quicquid Vtrumque decet.
Suggerit hoc verum mortale quod vbera suggit,
Quod noua stella gerit suggerit esse deum:

408 resurexit SHT resurrexit CEDL

380

390

400

410

