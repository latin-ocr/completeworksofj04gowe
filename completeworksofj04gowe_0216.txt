122 VOX CLAMANTIS

Plus faciet paciens quam furor ille potest.
Talia rite docet, aliis dum predicat, ecce
Clerus, et econtra sic quasi cecus agit.
Turpia doctorem sedant, cui culpa repugnat,
Nec sibi quid longo tempore laudis erit.
Nos nisi prosperitas nichil excusare valebit,
Quam constat nimiam nos tenuisse diu: 550
Extitit in letis minor et sollercia nobis,
Cernere nec cecos nostra cupido sinit.
Copia multociens hominem defraudat inanem,
Atque magis plenum causat habere famem.
Quam fuerat requies nuper sine crimine clero
Dulcis, amara modo sollicitudo docet.
Casibus in letis magis est metuenda voluptas,
Sepius in vicium que vaga corda ruit:
Casibus in letis quarn sit vicina ruina,
Et lapsus facilis, nemo videre potest. 560
Non reputet modicum modico contenta voluntas,
Res de postfacto que fuit ante docet:
Nec magnum reputet quisquam, quin tempore quouis
Fortuito casu perdere possit idem.
Discant precipites et quos mora nulla retardat,
Ne nimis accelerent in sua dampna manus:
Hoc docet in clero magis experiencia facti,
Quod mundana nichil cura valoris habet.
Est homo iumentis similis, qui fulget honore
Vanus, et ignorat quid sit honoris onus. 570
Est honor ille deo, puto, quando superbia mentem
Non grauat, immo dei debita iura tenet.
‘Qui mecum non est, hic contra me reputatur,
Collector sine me spersor inanis erit⁷:
Hec sunt verba dei, cuius de pondere legis
Addit vel minuit lex positiua nichil.

Hic tractat quod, sicut non decet dominos temporales vsur-
pare sibi regimen in spiritualibus, ita non decet cleri prelatos
attemptare sibi guerras et huiusmodi temporalia, que mundi
superbia et auaricia inducunt.

Capsu. ix. Anulus et baculus sunt ius papale sequentes,
546 sit CE 561 No paragraph S Cap. ix Heading 2 nec decet CEDL

