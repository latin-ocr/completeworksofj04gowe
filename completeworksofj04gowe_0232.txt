138 VOX CLAMANTIS

Ista solent scribi, ‘ Medium tenuere beati,
Non nimis alta petas, nec nimis yma geras.'
Non nimis ex duro presul nos iure fatiget,
Nec nimis ex molli simplicitate sinat.
Si non leua manus equitis moderacior extet,
Oppositis frenis sepe repugnat equs.
Eripit interdum, modo dat medicina salutem,
Nil prodest quod non ledere possit idem.
Set qui frena tenet, prouiso tempore, presul,
Quo magis est sanum ducet honestus iter: 1160
Sepius ex dulci peccans sermone reviuit‚
Qui magis impaciens verba per acra foret.
Expedit interdum tamen absque fauore rebelles
Equa quod inuitos presulis ira premat:
Sepe ferus morbus herbis mitescit amaris,
Namque feret molles aspera spina rosas:
Dura vides quod humus stimulantibus obruta sulcis
Sepius ad placitum molle cacumen habet.

Vnctus erit presul oleo, quod plura figurat,
Precipueque sibi conuenit illa sequi: 1170
Quatuor ista facit, penetrat, lucet, cibat, vngst,

Que sibi mitratus debet habere bonus.

Nil penetrare potest nisi cum virtute vigoris,

Ista tamen virtus in penetrando iuuat 3

Nam cum mollicies fuerit coniuncta vigori,

Mitis et austerus presulis actus erit.

Fermento careat, oleo spergatur‚ vt absit

Culpa nocens, et eum sanctus inungat amor:

Vox ita doctoris, quanto sublimius intus

Corda ferit, tanto sorcius illa mouet: 1180
Sic olei virtus virtutes ponderat eque,

Forcia dum penetrat, micius acta regit.

Lux cecis, cibus est ieiunis, vnccio morbis ;

Hiis iubar infundit, hos cibat, hosque fouet:

Lux est exemplo, cibus est dum pascit egenos,

Vnccio dum populis dulcia verba serit.

Hoc oleo, testante Dauid, Cristus fuit vnctus,

Vnguine leticie cum pater vnxit eum:

Non vnguntur eo qui culpam Simonis equant,

Qui vendunt vel emunt, nec sacra gratis habent: 1190

 

