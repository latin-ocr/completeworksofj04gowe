LIBER PRIMUS 69

Desuper ira tonat, subtus rumpuntur abissi,
Et de visceribus terra fluenta vomit;
Insolitas pluuias nubes effundit et vndas‚
Sustinet innumeras vndique nauis eas. 170:-
Nescia sicque vagans nauis qua sorte fruatur,
Equoris et pluuie sic natat inter aquas;
Et mare terribili confundit murmure mentes,
Quod timor ex solo terret vbique sono.
Tristius et· celum tenebris obducitur atris,
Vix videt ex oculis iste vel ille manus.
De celo veniunt tunc signa minancia mortem,
Omnis et expectat quid sibi fata volunt:
Desuper impletur flammis vltricibus aer,
Et furor ex omni parte perurget aquas: 1710
Ignea tunc sonitus diffundit flamma feroces,
Et scintilla quasi fulmina spersa volat.
Igniuomus fluuius sic nos torquebat, vt omnis
Submisso capite mutus in ore silet:
Deficit ars animique cadunt viresque fatescunt,
Nec fuit vlterius spes aliqualis eis.

En super hoc veniens inmensus belua ponto
Eminet, ex cuius naribus vnda tonat:
Ipse velut nauis prefixus concita rostro
Sulcat aquas, et eum cuncta propinqua timent: 1720
Ipse ferox latum sub pectore possidet equor,
Et propriata sibi iura marina petit:
Frater erat Cille, furiens magis ipse caribdi,
Et velut os Herebi, que voret ipse petit.
Perdidit hiis visis audacior intima cordis
Robora, que subito surripit ille pauor3
Iamque gubernator, tollens ad sidera palmas,
Exposcit votis inmemor artis opem:
Vincitur ars vento, neque iam moderator habenis
Vtitur‚ immo vaga per freta nauis arat. ¹730
Tunc quasi febricitans os omnes horruit escas,
Mensque vomit sensus absque salute suos:
Brachia cum palmis, oculos cum menteque tristi
In celum tendens, postulat omnis opem:
Non tenet hic lacrimas, stupet hic, vocat ille beatos,

1706 ille vel iste ΟΕ 1724 quem D

 

