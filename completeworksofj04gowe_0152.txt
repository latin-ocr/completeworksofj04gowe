62

VOX CLAMANTIS

Peius vt effugiat, sustinet ipsa malum. 1440
Absque supercilio michi nubis sub tegumento
Copula curn foliis prebuit herba thorum.
Si potui, volui sub eodem cortice condi,
Nulla superficies tunc quia tuta fuit3
Perque dies aliquot latitans, omnemque tremescens
Ad strepitum, fugi visa pericla canens.
Glande famem pellens mixta quoque frondibus herba
Corpus ego texi, nec manus vna mouet:
Cura dolor menti fuerat, lacrimeque rigantes
In fundo stomachi sunt alimenta quasi. 1450
Tunc cibus herba fuit, tunc latis currere siluis
Impetus est, castra tunc quia nulla iuuant:
Rore meo lacrimisque meis ieiunia paui,
Fert satis ad victum langor in ore meum·
Plura dolens timui tunc temporis, et super omne
Ira dei magni causa timoris erat:
Tristis eram, quia solus, egens solamine, cogor
Tunc magis ignotas vt vagus ire vias:
Sic loca secretos augent secreta dolores,
Vt releuet luctus quisque sodalis abest: 1460
Fert tamen, vt possum mestos depromere vultus,
Solus in exilio gaudia magna dolor.
Sic lacrime lacrimis, sic luctus luctibus assunt,
Dum queror, et non est qui medicamen agat;
Pectoribus lacrimeque genis labuntur abone,
Dum fuerat fati spes inimica michi. ι
Fine carent lacrime, nisi cum stupor obstitit illis,
Aut similis morti pectora torpor habet:
Tunc pariter lacrimas vocemque introrsus abortas,
Extasis exemplo comprimit ipse metus. 1470
Brachia porrexi tendens ad lumina solis,
Et, quod lingua nequit promere, signa ferunt;
Cumque ferus lacrimas animi siccauerat ardor,
Singultus reliquas clamat habere vices.
Pallidiora gerens exhorruit equoris instar
Multa per interius mens agitata malis ;
Discolor in facie macies monstrauerat extra,
Que magis obtruse mentis ad yma latent:

1461 possum SHD possim CE 1477 monstauerat S

 

