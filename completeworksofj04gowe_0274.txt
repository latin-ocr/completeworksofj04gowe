176 VOX CLAMANTIS

Hic loquitur quod sicut monachi ita et errantes Canonici
a suis sunt excessibus culpandi.

Capffl. viii. In re consimili, sicut decreta fatentur,
Iudicium simile de racione dabis:
Quotquot in ecclesia signantur religiosi,
Si possessores sint, reputantur idem. 350
Vt monachos, sic canonicos quos deuiat error,
In casu simili culpa coequat eos.
Nunc tamen, vt fertur, plures sua iura recidunt,
Apocapata nouo que quasi iure silent:
Hunc rigidum textum, quem scripserat auctor eorum,
Mollificant glosis de nouitate suis.
Sufficit, vt credunt, signari nomine sancti
Ordinis, et facere quod petit ordo parum.
Nomen Canonici si sit de canone sumptum,
Illud in effectu res tibi raro probat: 360
Hii tamen ad visum gestant in plebe figuram
Sanctorum, set in hoc regula sepe cadit.
Subtus habent vestes albas, set desuper ipsas
Nigra superficies candida queque tegit 3
Actus et econtra se demonstrabit eorum,
Fingunt alba foris, nigra set intus agunt.
Non sic dico tamen hiis, qui sua claustra frequentant
Ad contemplandum simplicitate sua:
Talibus immo loquor, quibus est scrutatus ab infra
Mundus, et exterius celica signa gerunt. 370

Hic loquitur qualiter religiosi male viuentes omnibus aliis
quibuscumque hominibus infelicissimi existunt.

Capm. ix. Estimo claustrales magis infelicibus horis
Pre reliquis nasci, sint nisi forte boni:
Mundo nam monachus moritur viuendo professus,
Quod nequit in mundo, sic velut alter homo,
Exterius gaudere bonis, et si quid ab intus
Sit cupidus mundi, perdit amena poli.
Sic nec presentem vitam nec habere futuram
Constat eum, quo bis est miser ipse magis:
Mortuus hac vita moritur, dum morte secunda
Computet amissum tempus Vtrumque suum. 380

