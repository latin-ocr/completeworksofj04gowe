282

VOX CLAMANTIS

Vndique dampna fluunt, quod in isto tempore liber
Nescio pacificis quo fruar ipse viis.

Expers invidie paupertas sola manebit,

Quam supplantare nullus in orbe studet.

O miser et felix pauper, qui liber vbique

Cum requie mentis absque pauore manes! 360
‘O mundus, mundus,' dicunt, ‘O ve tibi, mundus,

Qui magis atque magis deteriora paris l’

Quid sibi sit mundus igitur, que forma vel eius,

Que vel condicio, singula scire volo.

Quia vnusquisque ad presens de mundi fallaciis conqueritur,
intendit hic de statu et condicione mundi, necnon et de miseria
condicionis humane, tractare consequenter.

Capm. v.

Mundus enirn sibi dat nomen, set mundus haberi
Ex inmundiciis de racione nequit:
Sordibus est plenus, viciorum germine plenus,
Plenus peccatis, plenus vbique dolis.
Tempora mutantur mutantur condiciones,
Mutanturque status, nec manet ordo diu. 370
Discite quam prope sit et quam vicina ruina,
Talis enim nullum que releuamen habet:
Discite quam nichil est quicquid peritura voluptas
Possidet et false vendicat esse suum.
Vita quid est presens? temptacio, pugna molesta 3
Hic acies semper, semper et hostis adest:
Fur opibus, guerra paci, morbusque saluti
Inuidet, et corpus nostra senecta premit:
Sicque perit placite paulatim gracia forme,
Nullaque de multis que placuere manent. 380
Nam gustata minus sapiunt, vix sentit odores,
Vix quoque clamosos percipit aure sonos:
Caligant oculi, de toto sola supersunt
Vix cutis et neruis ossa ligata suis.
Estates odit, hyemes et frigora culpat,
Nec querulo possunt vlla placere seni:
Frigore nunc nimio, nimio nunc leditur estu,
Et stabili numquam permanet ille statu.
Dens dolet aut ceruix, aut forsan lingua ligatur,
Splen tumet, egrotat pulmo, laborat epar3 390

 

