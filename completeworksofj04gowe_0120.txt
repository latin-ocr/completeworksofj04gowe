32 VOX CLAMANTIS

Dampna serunt variis milia mille modis.

Non aper ille ferox, agitabat quern Meleager

In nemorum latebris, tam violentus erat,

Quin magis in porcis furit et violencius istis

Ira nocet, que suis dentibus arma parat.

Nil sedimen vel amurca placet, nichil atque segistrum
Confert, vt dictis sint alimenta feris; 360
Non siliquas silue quercinas aut sibi glandes
Querunt‚ set rapiunt que meliora vident;

Spisse nil feces, aqua nec communis eorum

Sufficit ad potum, set bona vina vorant.

Rustica natura, dum fert incognita vina,

Mortuus vt truncus ebrietate iacet:

Sic gula porcorum viguit, quod in vrbe quietos

Vix poterat proprios diues habere cibos.

Amplius hospicium porcorum non ara fertur,
Sordidus aut puluis lectus habendus eis: 370
Immo sua sorde calcarunt regia tecta,

Vrbis et in medio nobiliora petunt.

Nuper deformes modo transformantur, et illos

Qui fuerant porci forma superba colit:

Vt leo qui rugit fuerat grunnitus eorum,

Ad quorum sonitus concutit Eccho nemus.

Hii fuerant porci, maledictus spiritus in quos
Intravit, sicut leccio sancta refert.

 

Hic dicit se per sompnium quartam vulgi turmam in canes
vidisse mutatam.

Capm. v. Post vidique canes stantes quasi millia dena
Latrantes, que suis vocibus arua tremunt. 380

En dederat cantus lucis prenuncius ales,
Aera iarn furiens verberat ira canum.

Mica set a mensa dominorum que cadit esca !
Non fuit hiis canibus, ossa nec ulla placent; i'
Faucibus immo suis meliora cibaria poscunt, 1
Ac vbi perueniunt singula crassa vorant.
Gentiles tamen ecce canes hiis associati
Non sunt, set viles quos scola nulla docet:

379 vidique] vidi D

