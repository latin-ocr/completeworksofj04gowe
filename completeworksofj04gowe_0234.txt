140

VOX CLAMANTIS

Set redit in vacuis euacuata manus.
Dum dare vult laicus, precellit Theologiam3
Si des dona michi, dona rependo tibi:
Marcus, Matheus, Lucas, si nulla, Iohannes,
Dona ferant, perdunt que sibi dona petunt:
Si veniat famulus mundi, viget ipse receptus,
Si famulus Cristi, nemo ministrat ei.

Si veniat pauper, musis comitatus Homeri,
Et nichil attulerit, pauper vt ante redit:
Si nouus Augustinus ibi peteret, nec haberet
Quod daret ipse prius, transiet ipse vagus.
Construit atque legit laicus, bene cantat, in auro 3
Si dare sufficiat, stat bene quicquid agit.
Qualis enim pietas hec est discernite vosmet,
Aut si iusticia iura tenebit ita.
Si labat ecclesia declinans forte per istos,
Summus eam releuet de pietate sua,
Confundens hereses et que sunt scismata tollat,
Ne quis Cristicolas perdere possit oues:
Vnanimes redeant tibi, te miserante, redemptor,
Quos pax, quos pietas, quos liget vna fides.
Anticristus aget que sunt contraria Cristo,
Mores subuertens et viciosa fouens:
Nescio si forte mundo iam venerat iste,
Eius enim video plurima signa modo.
Petri que titubat nauem prius erige, Criste‚
Quam pereat, nec eam fastus in orbe voret.

1230

1240

Hic loquitur secundum commune dictum, qualiter honores
et non onera prelacie plures affectant, quo magis in ecclesia
cessant virtutes, et vicia multipliciter accrescunt.

Capm. xv.

O deuS, omne patet tibi cor loquiturque voluntas,

Et secreta tuo lumine nulla latent:

Tu nosti, domine, quod quantum distat ab ortu
Solis in occasum regula prima fugit.

Ipsa fides operans, quam tu plantare volebas
Est quasi de clero preuaricata modo:

Ius quod erat Cristi mundus sine iure resoluit,
Prelatosque nouos vendicat ipse suos.

Nomen enim sancti sanctum non efficit, immo

1260

ι..-

ᾼ „-2-.„³--—·;-=;‘-- aa.)

