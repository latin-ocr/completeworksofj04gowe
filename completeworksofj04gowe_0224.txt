130

Vox CLAMANTIS

Excludat‚ nostras nec sciat ipsa vias:
Qui tamen occulto cupit vt sit noster amicus,
Aurum det, sine quo victima nulla placet:
Que manus est plena, magis inuitabitur illa,
Stet soris et vacua, nec veneretur ita.
Omnia soluo, ligo, summo diademate regno,
Orbis ego dominus: quid michi velle magis?
Me dominum clamat, me viuens omnis adorat,
Omne solum calco sic deus alter ego.
Est thronus excelsus, quo possumus omnibus vna
Et benedicta manu, sic maledicta dare:
Sicque potestate nostra reuerenter vbique
Magnus in ecclesia, maior in orbe sumus.

‘Dicimus‚ et sacta iam sunt, mandamus, et ecce
Accrescunt subiti dona creata lucri.
Que Cristus renuit suscepimus omnia regna
Mundi, que dominans gloria vana dedit:
Sic exaltati de terra traximus ad nos
Omnia deliciis amplificata magis.
Sic status assumptus quales sumus approbat, vt nos
Ocia plectentes qui cruciamus humum.
Suaue iugum, leue Cristus onus nobis dedit, et nos
Pondera que mundi sunt grauiora damus:
Iura damus populis, set nos non lege tenemur,
Que michi lex placuit iuris habebit onus.
Iudiciis hominum non stat quod pecco per orbem,
Sic michi cuncta licent, que magis acta placent3
Et si mundus in hiis fiat michi sorte rebellis,
Est mea de guerris forcior ecce manus.
Hiis quoque de causis respondeo papa, quod omnes
Per mea terrigenos bella retrudo viros.

‘Inter discipulos fuerat discordia facta,
Norma set infantis pacificauit opus:
Nos tamen ad veram nullo moderamine pacem
Flectere quis poterit, hoc neque pompa sinit.
In cruce confixus patitur sua funera Cristus‚
Et fuit illa viris passio vera salus:
Omnibus exemplum fuit hec paciencia Cristi‚
Alterutrum socii simus vt inde pii.
Nos tamen in signum vindicte ponimus illam,

850

860

880

