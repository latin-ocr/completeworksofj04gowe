308 VOX CLAMANTIS

Singula fallacis mundi dulcedo subegit,
Nos tamen inmundos mundificare nequit.

Iam in fine libri loquitur magis in speciali de patria illa
in qua natus fuerat, vbi quasi plangendo conqueritur, quali-
ter honores et virtutes veteres a variis ibidem erroribus
superuenientibus, vt dicitur, ad presens multipliciter ener-
uantur.

Capru. xxiiii. Singula que dominus statuit sibi regna per orbem,

Que magis in Cristi nomine signa gerunt, , 1290
Diligo, set propriam super omnia diligo terram,
In qua principium duxit origo meum.
Quicquid'agant alie terre, non subruor inde,
Dum tamen ipse foris sisto remotus eis,
Patria set iuuenem que me suscepit alumpnum,
Partibus in cuius semper adhero manens,
Hec si quid patitur, mea viscera compaciuntur,
Nec sine me dampna ferre valebit ea:
Eius in aduersis de pondere sum quasi versus3
Si perstet, persto, si cadat illa, cado. 1300
Que magis ergo grauant presenti tempore, saltem
Vt dicunt alii, scismata plango mich-i.

Vna meo sensu res est, que pessima cunctis
Iam poterit dici fons et origo mali.
Heu! quia iusticia procul abcessit fugitiua‚
Cessit et est alibi pax sociata sibi:
Pax, que iusticie dudum solet oscula ferre,
Nunc fugit a terra, ius perit ecce quia.
Plures iam nocui sumunt sibi regna magistri,
Vis iubet et velle, iura nec vlla videt: 1310
Nunc vbi se vertit magnas, sine iure sequntur
Leges, set populus inde subibit onus:
Corpore sicque meo non tanturn torqueor, immo
Sunt michi pro minimo res quibus vtar ego.

Non est de· modicis quod adulterium modo ledit;
Que caro deposcit omnia namque licent.
In terris aliis Venus et si predominetur‚
Exsoluunt meritis hoc aliunde suis;
Est ibi nam posita lex, que communis ad omnes
Iudicat, et causas terminat absque dolo: 1320

