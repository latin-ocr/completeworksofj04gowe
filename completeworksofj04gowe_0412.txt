304

VOX CLAMANTIS

Tu tibi spem pone sicut oportet agi:

Vt sapiens speres, tibi sit tua spes moderanda,
Eius habent sancto frena timore regi.

Non timor excedat, quo desperacio mentem
Polluat, immo deum mentis amore time: 1150
Nec spes presumat, set amet commixta timore,
Sic timor est virtus spes et vterque salus.

Set meditando tamen tua mens de fine remorsa,
Semper amara timens speret habere bona:
Sanccius vt viuas‚ memorare nouissima semper,
Ledunt narn iacula visa perante minus.

Respice cotidie, mortis quia tempus adesse
Festinat, que simul prospera cuncta ruet.

Hic loquitur quod sunt modo pauci, qui aut propter celi affec-
tum aut gehenne metum huius vite voluptatibus renunciant;
set quecumque caro concupiscit, omni postposita racione, arden-
cius perficere conantur.

Capm. xxi.

Qui sibi commemorans, puto, singula ponderat eque,
Senciet a fine gaudia vana fore: 1160
Nunc tamen a viciis est quilibet infatuatus,

Quod de fine suo vix memoratur homo.

Quisque suurn corpus colit, et de carnis amore
Gaudet, et est anime causa relicta sue:

Gloria nec celi mentes neque pena gehenne

A mundi labe iam reuocare queunt.

Sic caro, sic demon, sic mundus vbique modernos
Deuiat, vt Cristi vix sciat vnus iter:

Est caro que fragilis, demon versutus, iniqus
Mundus, in hoc hominum tempore regna colunt: 1170
Et sic bruta quasi perit humane racionis

Virtus, dum vicium corporis acta regit.

Est homo nunc animal dicam, set non racionis,

Dum viuit bruti condicione pari.

Nescia scripture brutum natura gubernat,

Iudicis arbitrium nec racionis habet:

Est igitur brutis homo peior, quando voluntas
Preter naturam sola gubernat eum.

Corporis, heu! virtus per singula membra revoluens

1151 comixta H

