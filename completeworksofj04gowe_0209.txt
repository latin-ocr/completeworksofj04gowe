 

 

LIBER TERCIUS

‘Virus in ecclesia seritur nune,' angelus inquit,
‘Terrea dum mundi fit domus ipsa dei.'

Sic fuit vt dixit, postquam possessio creuit

In proprium cleri, virus adhesit ei:

Sic reditus iam quisque suos amat, et sibi quid sit
Vtile sollicitis computat ipse viis.

Ecclesie iura sibi nil sunt, dummodo castra
Curant cum terris amplificare suis.

Esuriunt mundum semper, set in ordine solum
Nomen ab ecclesiis sufficit illud eis.

Ordinis angelici fertur quod sunt dominati
Atque potestates, sic et in orbe vides;

Nam quia clerus ibi nequit ipsis assimilari,
Ferre gerarchiam dat sibi terra suam:

Sic quia prelatus dubitat quid carpere celis,
Huius vult mundi certus honore frui.

Dixit Pilato Cristus‚ quod in hoc sibi mundo
Non fuerat regnum: iam neque presul eum
Consequitur, set ei contraria sumere cuncti
Regna volunt, et in hiis bella mouere viris.
Pro fidei causis nolunt dare bella paganis,
Solum nec verba pandere lege sacra 3
Set pro terrenis si contradixerit ipsis
Saltem Cristicola, dant ibi bella fera.

Sic quia mundana sine Cristo iam capit arma
Clerus in ecclesia, iure carebit ea.
‘Cognoscetis eos‚' Cristus, ‘de fructibus horum,’
Dicit, et est illa regula vera satis.
Quomodocumque suam clerus legem positiuam
Laruat, erit testis cultus ad acta foris.

Egros vmbra Petri sanauit, lux neque nostra
Nec vox nee votum ferre meretur opem.
Subdita decurrit pedibus super equora siccis
Petrus, iam nostram mergit et vnda fidem.
Qui nos prosequitur, Cristi de lege iubemur
Illum per nostras rectificare preces;

Nos tamen absque deo de iure nouo positiuo
Vindictam gladii ferre monemus ibi.

Sic hos destruimus quos edificare tenemur,

300 gerarchiam SHT Ierarchiam CL ierarchiam ED
I 2

113

290

310

320

