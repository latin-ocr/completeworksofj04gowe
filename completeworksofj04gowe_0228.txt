134

VOX CLAMANTIS

Summas non summa memoratur, et optima vina
Plusquam diuina computat esse sacra: 1000
Virtutis morem non, set mulieris amorem

Querit, et hoc solo temptat arare solo.

Sic honor ex onere non est, nam fulget honore

Corpore, set corpus non digitabit onus.

Hic loquitur de Simonia prelatorum, et qualiter hii delicati,
dicentes se esse eeclesiam, aliis grauiora imponunt, et vlterius
de censura horribili laicos pro modico impetuose infestant.

Capm. xii.

Ecce, deo teste, vir qui non intrat ouile
Per portam, latro furque notatur eo.
Sic et in ecclesiam promotus per Simoniam
Clerus, furtiuo se gerit inde modo;
Nec bona de furto conferre placencia Cristo
Quis valet, immo deus pellit ab inde manus. 1010
Ergo valet fiscus que non vult carpere Cristus 3
Sunt quia mundana, mundus habebit ea:
Namque suo iure dum clerus abutitur, inde
Priuari dignum iura fatentur eum.
Se vocat ecclesiam clerus, quasi diceret, illam
Non tanget laicus, est honor immo suus:
Sic fastus cleri communi iustificari
Non vult iusticia, set latitante via.
Se leuat et reliquos subdit predatque subactos
Legis composite de nouitate sue: 1020
Sic modo sub specie diuina cerno latere
Has pompas mundi, stant neque iura dei.

Sancta quid ecclesia est hominum nisi turma fidelis?
Sic patet vt laicus, quem colit ipsa fides,
Est pars ecclesie, melior nec clericus ipse,
Ni melius viuat. Quis michi tale negat?
Vna fides, vnum baptisma, deus manet vnus,
Sic nos ecclesia iungit et vna tenet ς
Et veluti multa tegit vna cortice grana,
Sic populos plures colligit vna fides. 1030
Ecclesie sancte cur tunc sibi nomen habere
Vult tantum clerus, alter vt ipse deus?
Appendit legis pondus collis alienis,
Set non vult humeris quid graue ferre suis

