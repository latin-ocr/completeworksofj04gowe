LIBER TERcrus 123

Quos velut in signum spirituale tenet3
Cesaris et ceptrum mundi sibi signat honorem,
Quo quasi mundane res famulantur ei. 580
Papa colens animas has dampnat viuificatqueâ€š
Corpora set Cesar subdita iure regit.
Non licet vt Cesar animas torquere valebit,
Nec de posse suo res tenet illa sibi3
Nec decet ex guerris hominum quod papa fatiget
Corpora, namque sibi non tenet illud opus:
Quisque suum faciat factum, pro quo venit ille,
Saltem qui pondus tam capitale gerit.
Qui tenet hic animas sub cura, celsior extat,
Et gradus anterior glorificabit eum. 590
Quicquid agit papa, licet, vt status ille fatetur,
Errat persona, non status ille tamen:
Nam sacer ille status mundum transcendit, et eius
Celorum claues dextera palma gerit.
Hinc aperitque polum, tetram quoque claudit abissum,
Que super aut subtus sunt, sua iura colunt,
Quod ligat est firmum, quod soluit eritque solutum,
Posse suum nostris sic animabus habet.
Cesaris hec que sunt, lex vt reddantur eidem
Vult, et vt illa dei sint tribuenda deo. 600
Cesaris est vt ei caput inclines, animamque
Pape, sic proprium reddis Vtrique suum:
Cesar habere statum pape nequit, aut sibi papa
Cesaris imperium non propriare potest.
Cesaris hoc non est vt spiritualia temptet,
Nec decet vt papa Cesaris arma gerat:
Papa suum teneat Cesarque suum, quod Vtrique
*Iura coequata stent racione rata.
Si sibi presumat Cesar papalia iura,
Hoc non papa sinit, immo resistit ei: 610
Ergo quid est bellum pape quod Cesaris extat?
Nam deus ecclesie pacis amator erat.
Set quia papa suis mundum scrutatur in armis,
Inueniet similem quem petit inde modum:
Opponis mundo, mundus respondet, et illam
Quam sibi preponis rem dabit ipse tibi=

579 sceptrum C 595 tetram CEH terram SGDL

