108

VOX CLAMANTIS

Creuerunt set opes et opum furiosa cupido,

Et cum possideant plurima, plura petunt.

Sunt in lege dei nuper magis hii meditati,
Numen eis vultum prestitit vnde suum:

Nunc magis intrauit animos suspectus honorum,
Fit precium dignis, sunt neque cuncta satis.

In precio precium nunc est, dat census honores,
Omneque pauperies subdita crimen habet.

Cum loquitur diues, omnis tunc audiet auris,
Pauperis ore tamen nulla loquela valet:

Si careat censu, sensus nichil est sapienti,
Census in orbe modo sensibus ora premit.
Pauper erit stultus, loquitur licet ore Catonis;
Diues erit sapiens, nil licet ipse sciat:

Est in conspectu paupertas vilis eorum
Cuiuscumque viri, sit licet ipse bonus;

Sit licet et diues peruerse condicionis,

Horum iudiciis non erit ipse malus.

Nil artes, nil pacta fides, nil gracia lingue,

Nil fons ingenii, nil probitas, sine re:

Nullus inops sapiens; vbi res, ibi copia sensus,
Si sapiat pauper, nil nisi pauper erit.

Quem mundus reprobat, en nos reprobamus eundem,

thue perit pereat perdicionis opus3

Nos set eum laude nostra dignum reputamus,

Copia quem mundi duxit ad orbis opes:

Et sic prelatis mundus prefertur ab intus,

Hiis tamen exterius fingitur ipse deus.
Laudamus veteres, nostris tamen vtimur annis,

Nec vetus in nobis regula seruat iter:

Non tunc iusticiam facinus mortale fugarat,

Que nunc ad superos rapta reliquit humum.

Felices anime mundum renuere, set intus

Cura domos superas scandere tota fuit 3

Non venus aut vinum sublimia pectora fregit,

Que magis interius concupiere deum.

Plura videre potes modo set nouitatis ad instans,

Que procul a Cristi laude superba gerunt:

Nunc magis illesa seruant sua corpora leta,

58 periat HCGL

50

60

 

 

