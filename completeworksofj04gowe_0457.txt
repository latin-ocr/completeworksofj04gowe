VICIORUM PESTILENCIA 349

Desuper a celis deiecit eum Michaelis
Ensis ad inferni tenebras de luce superni;
Nec paradisus ei prebere locum requiei 100
Spondet, vbi vere sibi gaudia posset habere:
Sic, quia deceptus alibi nequit esse receptus,
Mundum deposcit, vt in illo viuere possit:
Sic adhibendo moram venit ille superbus ad horam,
Quem mea mens tristis in partibus asserit istis.
Hunc vbi ponemus, hostem quem semper habemus?
Nam magis infecta veniens facit omnia tecta.
Laus ibi non lucet, vbi vana superbia ducet
Regna superborum 3 docet hoc vestitus eorum:
Cum valet ornatum sibi vanus habere paratum, 110
Non quasi mortalis, set vt angelus euolat alis.
Militis ad formam modo pauper habet sibi normam,
Vana sit vt vestis erit inde superbia testis,
Exterius signum cor signat habere malignum,
Cordis et errore fortuna carebit honore.
Nos igitur talem non consociare sodalem
Expedit, vt tuti reddamur in orbe saluti.
Quod deus odiuit reprobos Dauid hoc bene sciuit,
Ipseque psalmista scripsit de talibus ista:
‘Elatas mentes posuit de sede potentes, 120
Et sublimauit humiles, quos semper amauit.'
Vanus non durat, quem vana superbia curat,
Hec set eum ducit vbi gracia nulla reducit,
Culpa quidem fontis latices dabit hec Acherontis,
Vnde bibunt vani mortem quasi cotidiani.
Omne quod est natum stat ab hoc vicio viciatum,
Quo magis inmundum vir vanus habet sibi mundum 3
Set qui mentali de pondere iudiciali
Istud libraret, puto quod meliora pararet.
Hoc nam mortale vicium stat sic generale, 130
Quod mundum fregit, vbi singula regna subegit ;
Hec etenim cedes nostras, vt dicitur, edes
Vertit, et insana dat tempora cotidiana.
O deus eterne, culpe miserere moderne,
,Facque pias mentes sub lege tua penitentes!

Corpus, opes, vires sapiens non sic stabilires,

126 stat om. S

 

 

