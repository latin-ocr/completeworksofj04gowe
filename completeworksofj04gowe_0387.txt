 

 

 

 

 

 

LIBER SEPTIMUS 281

Nec socer a genero, dum vacat ipse lucro.
Tempore nunc plures odio remanente salutant,

Tempus et ad vomitum ruminat ira suum:

Facta mouent odium, facies exorat amorem,

Oscula pretendit os, manus atque ferit. 320

Pectoribus mores tot sunt quot in orbe figure,

Nec longum stabile quid bonitatis habent:

thue leues Protheus sese tenuauit in vndas,

Nunc leo, nunc arbor, nunc erat hircus, aper,

Sic modus ad presens hominum mutabilis extat,

Nec scio quo possum firmus adire gradum.

Vacca sit an taurus non est cognoscere promptum,

Pars prior apparet, posteriora latent:

Sic prima facie non est cognoscere verbum,

Qui nichil occultat, pondera finis habet. 330

Dum fueris felix, plures numerantur amici,

Aspera si fuerint tempora, solus eris:

Vt lepus in variis fugiens se munit in aruis,

Errat et in nulla sede moratur amor.

Tempore creuit amor antiquo, set resolutus

Vix vltra quo nunc progrediatur habet:

Illud amicicie quondam venerabile nomen

Cessit, et in questu pro meretrice sedet.

Orbis honorifici periunt exempla prioris,

Et nichil est de quo iam sit habenda fides. 340
Nunc amor est solus, nec sentit habere secundum,

Stans odioque tibi diligit ipse tua.

Sic est quod non est lepus et leporarius vnum,

Nescio quod video, sum neque cecus ego.

Est odium commune modo, set amor quasi fenix

Per loca deserta solus in orbe laten

Est nocuum ferrum ferroque nocencius aurum,

Cuius nunc bello sternitur omnis homo.

Quid modo, cumque manus mentitur dextra sinistre,

Dicam, numquid homo credet id ipse Sibi? 350

Omnibus in causis, vbi commoda sunt ve voluptas,

Nunc modus est que fides non habuisse fidem:

Sicque pedum statue duplex variata figura

Quam varios hominum signat inv orbe dolos.

350 credet CEHGDL credit S

