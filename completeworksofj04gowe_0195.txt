PROLOGUS LIBRI TERCII 103

Non status in culpa reus est, set transgredientes
A virtute status, culpa repugnat eis.

Quod dicunt alii scribam, quia nolo quod vlli
Sumant istud opus de nouitate mea.

Qui culpat vicia virtutes laudat, vt inde

Stet magis ipse bonus in bonitate sua: 30
Vt patet oppositum nigris manifestius album,
Sic bona cum viciis sunt patefacta magis:

Ne grauet ergo bonos, tangat si scriptor iniquos,
Ponderet hoc cordis lanx pacientis onus:

Vera negant pingi, quia vera relacio scribi
Debet, non blandi falsa loquela doli.

Si qua michi sintilla foret sensus, precor illam
Ad cumulum fructus augeat ille deus:

Si qua boni scriptura tenet, hoc fons bonitatis
Stillet detque deus que bona scribat homo: 40
Fructificet deus in famulo que scripta iuuabunt,
Digna ministret homo semina, grana deus.

Mole rei victus fateor succumbo, set ipsam

Spes michi promittit claudere fine bono:

Quod spes promittit, amor amplexatur, vtrique
Auxiliumque fides consiliumque facit3

Suggerit‚ instigat, suadet, fructumque laboris
Spondet, et exclamat, ‘Incipe, fiet opus.'

Quo minor est sensus meus, adde tuum, deus, et da,
Oro, pios vultus ad mea vota tuos: 50
Vt nichil abrupte sibi presumat stilus iste,

Da veniam cepto, te, deus, oro, meo.
Non ego sidereas affecto tangere sedes,
Scribere nec summi mistica quero poli,
Set magis, humana que vox communis ad extra
Plangit in hac terra, scribo moderna mala:
Vtilis aduerso quia confert tempore sermo,
Promere tendo mala iam bona verba die.
Nulla Susurro queat imponere scandala, per que
Auris in auditu negligat ora libri: 60
Non malus interpres aliquam michi concitet iram,
Quid nisi transgressis dum loquar ipse reis.
Erigat, oro, pia tenuem manus ergo carectam,

46 conciliumque H 58 malo C

