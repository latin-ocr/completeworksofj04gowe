190 VOX CLAMANTIS

Vt deus ex verbo staret in ore suo:

Cum sponsa Veneris laudes decantat, et eius
Officium summe suplet honore dee:

Sic opus in basso tenementum construit altum,
Cuius egens nocte fabrica poscit opem.

O pietas fratris, que circuit et iuuat omnes,
Et gerit alterius sic pacienter onus: 860
O qui non animas tantum, set corpora nostra,
In sudore suo sanctificare venit.

Hic est confessor domini non, set dominarum,
Qui magis est blandus quam Titiuillus eis:

Hic est confessor quasi sur quem furca fatetur,
Sic quia ius nostrum de muliere rapit.

Hic est confessor in peius qui male vertit,
Sordida namque lauans sordidiora facit:

Pellem pro pelle, quod habet sibi frater et omne
Pro nostri sponsa, se dabit atque sua. 870
O condigna viro tali quis premia reddet,

Aut deus aut demon? vltima verba ligant.
Peccati finis fert namque stipendia mortis,

Est dum culpa vetus plena pudore nouo:
Horum, viuentes qui tot miracula prestant,

In libro mortis nomina scripta manent.

Inter apes statuit natura quod esse notandum

Sencio, quo poterit frater habere notam.

Nam si pungat apis, pungenti culpa repugnat,
Amplius vt stimulum non habet ipse suum, 880
Postque domi latebras tenet et non euolat vltra,
Floribus vt campi mellificare queat.

O deus, in simili forma si frater adulter
Perderet inflatum, dum stimularet, acum,
Amplius vt flores non colligat in muliere,

Nec vagus a domibus pergat in orbe suis!
Causa cessante quia tunc cessaret ab ipsis
Effectus, quo nunc plura pericla latent.

Hie loquitur qualiter isti fratres inordinate viuentes ad
ecclesie Cristi regimen non sunt aliqualiter necessarii.

Capm. xix. Vna michi mira res est, quam mente reuoluens
863 sed non D

