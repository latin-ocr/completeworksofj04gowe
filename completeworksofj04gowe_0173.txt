ι PROLOGUS LIBRI SECUNDI 83

Et si metra meis incongrua versibus errent,

Que sibi vult animus congrua vota cape.

Rethorice folia quamuis formalia desint,

Materie fructus non erit inde minor:

Sint licet hii versus modice virtutis ad extra,

Interior virtus ordine maior erit. 30
Quamuis sensus hebes obstet, tamen absque rubore

Que mea simplicitas sufficit illa dabo.

In sene scire parum multum solet esse pudori

Temporis amissi pre grauitate sui;

Set modo siqua sapit docet aut prouisa senectus,

Vix tamen hec grata vox iuuenilis habet.

Que scribunt veteres, licet ex feruore studentes,

Raro solent pueris dicta placere satis3

Obloquioque suo quamuis tamen ora canina

Latrent, non fugiam quin magis ista canam. 40

De saxis oleum, de petra mel tibi sugge,

Deque rudi dociles carmine sume notas.

Quicquid ad interius morum scriptura propinat,

Doctrine causa debet habere locum:

Verba per os asini qui protulit, hic mea spes est,

Eius vt ad laudern cercius ore loquar.

Ergo recede mee detractor simplicitati,

Nec mea scripta queat rodere liuor edax:

Lite vacent aures lectoris et obuia cedant

Murmura, differ opus, invida turba, tuum. 50

Si tamen incendat Sinon Excetraque sufflet,

Non minus inceptum tendo parare stilum.

Est oculus cecus, aurisque manet quasi surda,

Qui nichil vt sapiat cordis ad yma ferunt;

Et si cor sapiat quod non docet, est quasi pruna

Ignea, sub cinere dummodo tecta latet.

Nil fert sub modio lucens candela reconsa‚

Pectoris aut sensus ore negante loqui.

Quid si pauca sciam, numquid michi scribere pauce

Competit, immo iuuat alter vt illa sciat. 60

De modicis igitur modicum dabo pauper, et inde

Malo valere parum quarn valuisse nichil.

Non miser est talis, aliquid qui non dare possit3

29 Sunt C 51 Symon excetraque L si non excecraque D
G 2

 

