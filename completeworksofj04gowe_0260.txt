162 VOX CLAMANTIS

Pertinet ad mores ista loquela bonos:

Dicitur hiis, ‘Terram replete' 3 nota tibi dietum:

Plenus in ecclesia fructibus esto bonis. 2020
Ante deum vacuus nemo veniet, quia nullus

Expers virtutis debet adesse deo.

Sic placare deo iustosque reosque sacerdos

Debet, et ad celos fundere thura precum:

Oret ne iustus a iusticia cadat, oret

Vt prauus surgat et mala prima fleat.

O quarn res vilis, dum presbiter est vt asellus,

Moribus indoctus, et sine lege rudis!

In numero sunt presbiteri celi quasi stelle,

Vix tamen ex mille si duo luce micant: 2030

Scripta legunt nec scripta sciunt, tonsi tamen ipsi

A vulgo distant, quod satis esse putant.

Sunt tales, et sunt alii quos ardua virtus

Ornat in ecclesia, qui bona multa ferunt.

Emittit coruum Noe, non redit ille; columbam

Emittit, reditum missa columba facit:

Sic et in ecclesia sunt corui suntque columbe,

Sunt cum felle mali, sunt sine felle boni.

Cras primam cantant, cum se conuertere tardant,

Set tollit tales sepe suprema dies: 2040

Tales sunt pigri, quos mundi vincula nectunt,

Nec promissa dei regna sitire volunt.

Ordinis ipse sui qui seruat iura sacerdos,

Rebus et exemplis dogmata sancta docens,

Non honor est tantus, quo non sit in ordine dignus,

Laus sibi nec populi sufficit, immo dei:

In clero fateor, quos approbat ardua virtus,

Illorum merito gracia maior erit.

Postquam dixit de errore illorum qui inter seculares sacerdocii
ministerium sibi assumpserunt, intendit dicere secundum tempus
nunc de errore scolarium, qui ecclesie plantule dicuntur.

Capm. xxviii. Nomine sub cleri cognouimus esse scolares,
Ecclesie plantas quos vocat ipse deus. 2050
Orti diuini bonus extat planta scolaris,
Ecclesie fructus que facit esse bonos.
Qui studet in morum causis et non viciorum,

 

