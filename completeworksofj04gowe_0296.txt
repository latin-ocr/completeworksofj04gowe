194

VOX CLAMANTIS

Solaque sic radix centenos inficit ex se

Ramos, qui fructus fraudis in orbe ferunt.

Nam puer a veteri deceptus fratre per illud
Decipit exemplum, quando senecta venit:

Sic post decipiunt qui primo decipiuntur,

Et fraus de fraude multiplicata viget:

Sic crescit numerus fratrum, fit et ordo minutus,
Dum miser in miseris gaudet habere pares. 1010
‘Ve, qui proselitum vobis faciatis vt vnum,
Mundum circuitis‚' dixerat ipse deus:

Illud erat dictum phariseis, et modo possum
Fratribus hec verba dicere lege noua.

Hic loquitur de apostazia fratrum ordinis mendicancium‚
precipue de hiis qui sub ficta ypocrisis simplicitate quasi
vniuersorum curias magnatum subuertunt‚ et inestimabiles
suis ficticiis sepissime causant errores.

(anm. xxii.

Vt bona multa bonum fratrem quocumque sequntur,
Sic mala multa malum constat vbique sequi.
Sunt etenim domini tres, quorum quilibet vni
Seruit homo, per quem se petit ipse regi:
Est deus, est mundus, est demon apostata, cuius
Ordine transgressus fert sibi frater onus. 1020
Regula namque dei non nouit eum, neque mundi
Dat sibi milicies libera nulla statum:
Non habet ipse deum, nec habere valet sibi mundum,
Demonis vt proprium sic subit ipse iugum:
Omnis enim vicii viciosus apostata motor
Aut fautor nutrit quod videt esse malum.
Testis erit Salomon, vir talis invtilis extat,
Et peiora sue crimina mentis agit:
Arte vel ingenio, quo talis in orbe frequentat,
Ducit in effectum plura timenda satis. 1030
Non obstat paries illi, non clausa resistunt,
Invia consistunt peruia queque sibi:
Per mare, per terras, per totum circuit orbem;
Vt sibi plus placeat, cernere cuncta potest.

Nititur in fraudes, componit verba dolosa,

1012 margin Nota C

 

