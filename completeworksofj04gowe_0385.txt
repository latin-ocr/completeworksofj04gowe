LIBER SEPTIMUS 279

Isteque se miserum transfert gentilis in illum,

Vultque sui vicii rusticitate frui. 240

Sic modus est pompa, probitas iactancia, risus

Scurrilitas‚ ludus vanus et absque deo.

Nunc fautor scelerum specialis habetur, et obstans

Alterius viciis est inimicus ei:

Nunc magis est carus vir blandus in aure pervngens,

Et duplex lingua rethor habetur ea.

Nunc puer impubes sapiencior est Citherone

Regis in aspectu, plusque Catone placet:

Blandicieque sue nunc gestant premia lingue,

Quas mundi proceres magnificare vides. 250
Absit honor cunctis nisi lingue, que velut Eccho

Auribus in regis consona verba sonat.

Quod culpas culpat, quod laudas laudat et ipse,

Quod dicis dicit, quod colis ipse colit.

Rides, arridet: fles, flebit: semper et equas

Imponet leges vultibus ipse tuis.

Premia iudicium Philemonis nulla meretur,

Dum tamen hoc verum sit quod ab ore refert.

Quem prius infantem texit pastoria pellis,

Iam subito blanda sindone verba tegunt. 260

Curia nulla suum veterem conseruat honorem,

Vrbs neque iusticiam, terra nec vlla fidem.

Sunt magis arma forum quam nobilitas, quibus ille

Garcio sutoris nunc galeatus adest:

Fuluus iam talus nimis est communis, eoque

Non honor est armis vt solet esse prius:

Namque superbus inops, dum non habet vnde superbe

Se regat, ex predis viuit vbique suis.

 

 

Debilitas regni surgit, vires requiescunt,
Sic paleas multas granaque pauca vides: 270
Corda latent leporum, panduntur et ora leonum,
Aurea nunc verba plumbeus actus habet.
Nuncque solent homines consumere larga loquendo
Tempora, sermoni deficiente die ; ’
Et bona, que regnum concernunt, vtiliora
Discordes animo posteriora sinunt.

256 ipse SL ille CEHD 269 Ordz'nary paragr. in CDL, no paragr. E

