 

 

 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

VOX CLAMANTIS

Vt seruiret ei factura, suumque vicissim
Factorem solum consequeretur homo.
Erige sublime caput et circumspice mundum,
Collige cuncta, sue dant tibi queque manus:
Omnia subiecta tibi sunt, tibi cuncta ministrant,
Omnia respondent obsequiumque parant.
Qui tibi tanta tulit, qui pro te tanta peregit,
Qui pro te mundum duxit ad esse suum,
Qui dedit ex nichilo tantarum semina rerum,
Confusumque chaos ordine stare suo,
Sortes distribuens per partes quatuor equas,
Iratos motus temperat arte sua:
Sidere depingens celum, septemque planetas,
Et si nitantur, ad sua puncta vocans,
Signifer accessu solis signis duodenis
Tempora per totidem dat variare vices.

Qui toturn mundum, postquam decreuerat illum,
Ornauit vario multiplicique bono,
Esse feras siluis, in montibus esse leones,
In planis pecudes, rupibus esse capras.
Pluma tegit volucres et oues sua lana decorat,
Inque tuos vsus est tamen boc quod liabent.
Respice delicias mundi, (tuas flumina dotes,
Quas tibi donat opes diuitis vnda maris3
Arboribusque sitis, herbis, radicibus ortos,
Floribus et foliis fructiferisque bonis.
Pre cunctis recolat tua mens, quem te quoque fecit,
Et de quam nichilo traxit ad esse bonum3
Nam tuus illius est spiritus, et tuus eius
Est sensus, racio de racione sua.

Te caput esse dedit rerum, rebusque locatis
Nomina te cunctis queque vocare dedit:
Qui tibi spem prolis dedit in mulieris amore,
Consortemque parem coniugiique fidem.
Te sibi pene parem fecit, te pene secundum,
Dicere si possem, prestitit esse deum:
Contulit in celum sese. tibi tradidit orbem,
Et mundi tecum diiiiidiauit opes.
Celum sole tibi, sol lumine seruit, et aer

599 sitis] satis D 611 tradidit] contulit CE

   

5â¸51>

610

    
     

 

