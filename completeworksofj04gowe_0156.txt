66

VOX CLAMANTIS

Hic eciam secundum visionem sompnii describit quasi in
propria persona angustias varias que contingebant hiis qui
tunc pro securitate optinenda in Turrim Londoniarum se
miserunt, et de ruptura eiusdem turris: figurat enim dictam
turrim similem esse naui prope voraginem Cille periclitanti.

Capm. xvii.

Amplius vt vidi quia lex non nouerat orbem,
Creuit et ex variis rumor vbique malis,
En stupor in sompnis magis ac magis inde timorem
Prouocat‚ et dubias fert michi sepe vias:
Quid facerem metuens, aut quid michi cercius esset
IgnoranS‚ oculos sperserat ira meos.
Haud procul aspexi nauem, properansque cucurri,
Sors mea si forte tucior esset ibi, 1600
Ecceque scala michi patuit, qua scansus in altum,
Intraui, que pius dat michi nauta locum.
Ingenui sexus alios conscendere nauem
Vidi quam plures, quos timor omnis habet:
Vix fuit a planta capiti gradus vllus eorum
Qui tunc de stirpe nobilitatis erant,
Quin maris in medio pauidus conscenderat ille
Classem, quo requiem, si foret vlla, petat.
Set quid agant alii, semper michi cura remansit
Vna, quod a furiis tutus abire queam. 1610
Nauis in ingressu pauida de mente rogaui,
Vt michi det faciles vtilis aura vias:
Quem mare quemque colunt venti, per vota reclamo,
Vt michi det placidum per mare Cristus iter:
‘Tu michi, stella maris, sis preuia, quo ferar vndis;
Sit tibi cura mei, te duce tutus ero.'

Cum maris vnda procul a litore nos rapuisset,
Nauis et optato flumine carpsit iter,
A furiis terre tunc amplius esse quietum
Me dixi, set in hoc spes mea vana fuit, 1620
Nam mea quando fuit spes maior vt ipse salutem
Consequerer, subito causa doloris adest.
Terribilem picea tectus caligine vultum
Ether ab excelso commouet arma fretis:
Quatuor ora fremunt ventorum sic, quod inermem

Cap. xvii. Heading 2 persona propria CHDT
1610 tutus] cautus D

