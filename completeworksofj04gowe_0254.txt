158 VOX CLAMANTIS

Fractus pes et fracta manus reputatur in illo,
Qui claudo peior tardat ad omne bonum:
Hic est gibbosus, quern mundi sarcina effluat,
Lumina nec cordis summa videre sinit: 1880
Corporis in scabie succensa libido notatur,
Que corrupta suo crimine plura facit.
Predictis viciis si quis se senciat egrum,
Lex iubet vt panem non sacret ille deo.
Oza manus tendens accessit vt erigat archam,
Set nimis audacem mors fuit vlta manum:
Hinc ideo dicunt meruisse necem, quia nocte
Transacta cohitu coniugis vsus erat.
Declaratur in hoc, quod qui pollutus ad aram
Accedat, mortis vulnere dignus erit: 1890
Experimenta docent, quod ab hoc detergere sordes
Feda manus nescit, dum tenet illa lutum.
Presbiter est dictus prebens· aliis iter, et si
Erret, tunc errant ducere quosque putat.
Dans sacra siue docens, notat ista loquela, sacerdos
Si malus est, alii sunt magis inde mali.
Non sine stat cura quicumque professus in huius
Ordinis est opere, si bene seruet opus:
Ergo prius videas qui scandere vis, et in illum
Si scandas, facias que iubet ordo tuus: 1900
Non solum faciem, mores set confer et artes,
Proficias curis ex quibus ipse tuis.

Hic loquitur quod etas sufficiens, priusquam gradum sacerdocii
sibi assumat, in homine requiritur: loquitur eciam de suorum
rasura pilorum, et dicit quod talia in signum mundicie et sanc·
‘citatis specialiter presbiteris conueniunt: dicit vlterius quod
presbiteri a bonis non debent esse operibus ociosi.

Capm. xxvi. Quam prius assumat, matura requiritur etas,
Presbiter officium, plenus vt ipse regat:
Nam flos etatis temptanti congruit hosti3
Carnis et etatis feruet vterque calor:
Iam quos vexat ad huc tenere lasciuia carnis

1890 Accedat SL Accedit CEHGD
Heading 5 s. a bonis non debent operibus esse (ΞΕ a bonis operibus non

debent esse L a bonis operibus non esse D
1907 ad huc SGT adhuc CEHDL

