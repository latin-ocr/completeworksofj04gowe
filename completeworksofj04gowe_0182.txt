92 VOX CLAMANTIS

Aeris et volucres iussu Moysi ceciderunt,

Inque cibos populi subiacuere dei: 27³
Et piscis triduo Ione seruiuit in vndis‚

Dum Niniue portu ventre refudit eum.

Omnia sic iusto patet vt diuina creata

Subueniunt homini, subdita sunt et ei.

O quam diues homo, quarn magno munere felix,

Cui totus soli subditur orbis honor!

Felix pre cunctis, cui quicquid fabrica mundi

Continet, assurgit et sua iussa facit.

Si tamen econtra iustus sua verterit acta,

Illico peruersum senciet inde malum. 280

Hic tractat secundum scripturas et allegat, qualiter omnes
creature homini peccatori aduersantes inobediunt.

Capm. vi. Dum Dauid ipse scelus commisit, in aere pestis

Congelat, et gentem sternit vbique suam:
Et pro peccatis Sodomam combusserat ignis,
Estque Chore culpis eius adusta domus:
Propter peccatum torrens peruenit aquarum,
In moriendo quibus condolet omne genus:
Et terre solida viciis fuerant liquefacta,
Dum Dathan ac Abiron scissa cauerna vorat:
Angelus et domini Sirie turmas dedit ensi,
Lisiamque ducem fecit inire fugam: 290
Septem nocte viros Sarre iugulauit iniquos
Demon et Asmodeus‚ vult ita namque deus.

Nil fortuna potest iniusto ferre salutis,
Namque creans obstant atque creata simul:
Nil valet auferre iusto fortuna valoris,
Nam deus ipse iuuat, et sibi fata nichil.
Vires Sampsoni, vel sensum quis Salomoni,
Absolon aut speciem contulit? Ecce quidem
Corpora natura dedit, et sic exiget illa,
Virtutes anime gracia sola dei: 300
Sic patet vt fortuna nichil valet addere nobis,
Tollere seu quicquid, curn nichil ipsa dedit.
Cum tam pacificum rexit Salomon sibi regnum,

279 Attamen econtra si iustus D 294 obstat CGDL 300 anime
CEHGDL =animi S 303 Paragraph here HDL

ζ

