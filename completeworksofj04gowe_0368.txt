262

VOX CLAMANTIS

Iusticie soli vita beata datur.
Non decet in rege quod mens contraria forme
Sit, set ab interius exteriora regas.

Qui tibi regna tulit, alii quo te venerantur,
Rex, in honore dei da tua vota deo.

Qui pius est Cristo, regi nichil ingruit hostis,
Subdita fortune sors magis immo fauet.

Si cupis vt timeant hostes tua ceptra, superni
Ceptra dei timeas, tuque timendus eris:

Sit tibi celsithronus metuendus ab arce polorum,
Cuius ad imperium flectitur omne genu.

Hic ruit, exaltat, infirmat, firmat et orbem,
Singula fertque sua regia corda manu:

Hic est rex in quo regnant per secula regeSâ€š
Hic est rex sine quo regna subacta cadunt,

Hic est rex per quem mors fine suo rapit omnes
Reges, reddit eos actibus atque suis.

Magnus erat Cesar totoque potencior orbe,
Nunc quem nec mundus ceperat, vrna capit.
Sic et Alexander fortissimus ille Macedo
Clauditur angusto, puluis et ossa, loco:

Maior erat magno mundo, modo nobile corpus
Exulis et victi vilis arena tegit.

Ecce diu res nulla manet mortalibus, ecce
Nullus honor prohibet, gloria nulla mori:
Non prosunt quicquam preconia vana sepultis,
Torquent famosos tartara sepe reos.

O de preteritis, pie rex, memorare futura,

Et reputa firmum quod sit in orbe nichil:
Cumque tibi spacium vite conceditur huius,
Semper ad omne bonum viue paratus opus.
Subditus esto deo, si tu vis vincere mundum:
Qui Cristo seruit, optima regna regit.

1090

1100

1110

1120

Hic loquitur qualiter rex in caritate dei et proximi vinens,
contra superuenientem mortem, que nulli parcit regi, omni se
debet diligencia prouidere.

Capul. xvii.

Omnes de morte statuit natura timere,

Cap. xvii. Heading 1 in om. C

