296

VOX CLAMANTIS

Non facit incestum, neque virginitatis honorem
Mortuus in carne iam violare potest:

Est modo putredo quicquid fuit ante voluptas,
Et calor in coitu frigiditate gelat.

Sic quod erat dudum corpus, nunc ecce cadauer3

Et redit in cinerem quod fuit ante cinis.

860

Exquo tractauit qualiter variis peccati deliciis humanum
corpus mortis putredine in hoc mundo consumitur, interrogat
vlterius de homine peccatore, quomodo mundi voluptates tam

fallibiles in sui preiudicium ita ardenter sibi appetit et
conspirat.

Capru. xvi.

O michi responde, fert quid tibi pompa, superbe,

Cum teret in terra membra putredo tua?

Dic tibi, tu serico, gemmis vestitus et auro,
Quid cum mors veniat gloria vana dabit?
Quid victor gaudes? hec te victoria linquet,
Sit nisi quod vicii vincere bella queas.

Quid tibi liuor aget, vrentis filius Ethne‚
Cum mors cor que labra soluerit ipsa tua?
Quid tibi siue furor aut ira valere putatur,
Cumque furore mali mors furit ipsa tibi?
Tempora siue tua tibi quid dant accidiosa‚
Cum mors sit perstans absque quiete nocens?
Quid tibi delicie poterunt conferre gulose,
Cum morsus mortis fine perhennis eris?

Quid ve putas Venus ipsa dabit tibi fine laboris,
Cum calor in membris desinit esse tuis?
Aurea quid prodest tibi, diues, pompa monete?
Vltimus in terram finis Vtrumque vorat:

Que tibi sollicitus longeuus contulit annus,
Cuncta simul rapiet hora repente breuis.

Quid reges vincis, quid subdis regna, tiranne?
Est deus invictus, qui tibi bella parat.

870

880

Quid tibi fama volans, honor, aut quid comptus inanis?

Omnis enim mundi gloria vana perit.

Occupat extrema stultorum gaudia luctus,
Et risum lacrima plena'dolore madet.
Corporis in forma, quid vel de stirpe superbis,
Qui cinis in cineres vermibus esca redis?

890

