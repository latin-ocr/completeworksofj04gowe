286

VOX CLAMANTIS

Hic loquitur de principio creacionis humane. Declarat eciam
qualiter mundus ad vsum hominis, et homo ad cultum dei
creatus extitit3 ita quod, si homo deum suum debite non colat,

mundus que sua sunt homini debita officia vlterius reddere non
teneatur.

Capm. vi.

O si vera loquar, quicquid sibi mundus iniqum

Gestat, homo solus est magis inde reus. 510 ¹

Scripta docent Genesis, primo cum conditor orbem
Fecerat, hec dicens ipse creauit Adam:
‘Nos faciamus‚' ait, ‘hominem, qui nos imitari
Possit3 et vt nobis seruiat atque colat,
Inspiremus ei sensum racionis, amorem,
Vim discretiuam, quid sit et vnde venit:
Inspiremus ei factoris cognicionem,
Vnde creatorem noscat ametque suum,
Quis suus est auctor. quis ei dedit esse vel vnde:
Mundus eum sequitur et famulatur ei. 520
Solus rimetur mentis secreta superne,
Et perscrutetur singula solus homo:
Singula scrutetur, set quod sibi postulat vsus,
Vtile vel credat, quod ve necesse putet.'

O sublime decus, honor eximius, decor altus,
Vt sit homo terra tectus ymago dei!
Vt sit ad exemplum factoris fabrica facta,
Resque creatori consimilata suo!
Cetera queque deus solo sermone creauit,
Hoc formauit opus apposuitque manum. 530
Terrula suscipitur, formatur massa pusilla,
Fit corpus solidum, quod fuit ante solum:
Ossa medullata neruis compegit in vnum,
Firmauit gressus composuitque gradum:
Hiis super induxit venas set sanguine plenas,
Carnes vestiuit pellibus atque pilis:
Visceribus plenis fudit spiracula vite,
Ex quibus officiis singula membra vacant:
Os loquitur, manus exercet, pes currit, et aures
Ascultant‚ oculus sidera solus habet. 540
Viuificatur horno, surgit factura biformis,

535 set] et CEL

