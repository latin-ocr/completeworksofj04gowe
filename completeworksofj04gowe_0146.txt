VOX CLAMANTIS

Tunc nisi sub centro res aut super ethera nulla

Salua potest fieri proprietate loci.

Aduena preda fuit, quam rusticus inchola mortis
Morsibus exagitans ensis in ore terit.

Ο dolor in sponsa mortis cum viderit ensem,

Quo caderet sponsus, nec fuit ipse reus!

Occupat amplexu lacrimasque per oscula siccat,

‘O pariter celi summa petamus‚' ait: 1220
Accipiunt lacrymas spersi per colla capilli,

Oraque singultu concuciente sonant.

Sic magis orbatas quam sepe rigare maritis

Femineas vidi corde dolente genas;

Sepe manus stringi, dirumpere sepeque crines,

Vngues et propriam dilaniare cutem.

Qui tamen est omnis auctor feritatis, ob ipsos

Gaudia fert luctus et magis auget eos;

Monstraque sic hominum calido de sanguine gaudent,
Quod nichil impietas de pietate sapit. 1230

Sperserat ambiguas huius vaga fama per vrbes
Rumoris sonitum, cordaque firma mouet 3
Euentuque graui recitatur publica clades,
Nec de fortuna quo cadet ipse sapit.
Sic magis ecce viros perterruit impius ensis,
Cuius non redimunt aurea dona manum:
Vrget amara sitis, que torrida viscera torquet,
Dum timor exsiccat pectoris antra viri:
Inuictumque virum potuit quern nullus ab ante
Vincere, tunc vicit de grauitate pauor: 1240
Ymber vt ipse cruor rubefactaque sanguine tellus
Tunc magis audacis interiora mouet.
Set tamen vt curet morbum lex nulla medetur,
Nec sibi pre manibus quis properauit opem:
Auxilium nullus rebus prestabat amaris,
Lance suam reputat quisque tenere necem:
Est inmota manus procerum nec temporis obstat
Ire, set paciens sustulit omne malurn:
Nulla potentis erat hominis tunc salua potestas,
Deprimit immo suurn cauda maligna caput: 1250

1241 vt (ut) CEHD et S 1243 Eius enim nulla morbo medicina medetur D

