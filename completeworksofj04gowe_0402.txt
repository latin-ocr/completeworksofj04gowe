VOX CLAMANTIS

294
Hic loquitur de corporis mortui corrupcione secundum
Auariciam.
Capm. xii. O quid auaricia nuper modo prestat auaro?

Sola sibi stricta lignea cista manet.

Terra sibi fuerat nimio quesita labore,

Septem nuncque pedes, non magis, inde tenet.
Qui dudum fuerat raptor predans aliena,
Ipsum nunc predam mors quasi predo rapit:
Qui nuper fatuis tendit sua recia lucris,

Nunc capitur rethe quo remouere nequit.
Diuicias multas vniuit et arcius illas

Seruabat, set nunc dissipat alter opes:

Que quasi fine carens fuerat possessio larga,
Transiit et subito nulla remansit ei.

Gaudet enirn coniux sponsi nouitate secundi,
Nec sibi cor meminens anterioris habet,-
Immemor et patris letatur filius heres,

Nec sibi qui moritur vnus amicus adest.

Sic qui res rebus agros et agris sociauit,
Ammodo de questis fert nichil ipse suis:
Abstulit vna dies quicquid sibi contulit annus,
Et labor a longo tempore cassus abit:
Pauperibus bursam qui clauserat, indiget ille,
Nec valet argenti copia tota sibi.

Nil dolus aut furtum, nil circumvencio corpus,
Iam neque periura falsa cupido iuuat.

800

810

Hic loquitur de corporis mortui corrupcione secundum
Accidiam.

Capm. xiii.

Amplius accidia sibi qui fuit accidiosus
Corporis ad placitum membra fouere negat.

Deditus hic sompno nuper nunc sompnit habunde,

De longo sompno quo vigilare nequit:

Mollia qui dudum quesiuit stramina lecto,
Anguibus aspersa frigida terra subest:

Ocia qui peciit nuper fugiendo labores,

Nunc nichil est quod agat, vnde meretur opem.

816 iuuat S iuuant EGDLTH2
Cap. xiii. Hcading 1 mortui corporis CH

820

