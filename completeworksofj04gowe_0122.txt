34

VOX CLAMANTIS

Auribus audiuit nullus ab ante status.

Cumque canum strepitus Sathane descendit in aures,

Gaudet et infernus de nouitate soni,

Cerberus ecce canis baratri custosque gehenne

Prebuit auditum letus et inde furit3

Aque suo collo, quibus extitit ipse ligatus,

Ignea disrupit vincla furore suo3

Exiliensque statim centri penetrauit abissos‚

Promptus et in terras accelerauit iter.

Sic socius sociis, sic par paribus sociatur,

Presuit et canibus dux malus ipse malis3

Dux ita tartareus violens violencius omne

Vertit, et ex homine conficit ipse canem.
Dumque canis rabidi sumpsit mutata figuram,

Ipsa dolens Hecuba non ita seua fuit,

Quin magis in canibus istis furit ira, que morsus

Figere quo poterant singula membra terunt.

Tale caneS‚ Cadmi qui dilaniare nepotem

Acteon instabant, non coluere nephas.

Ille gigas Gereon ingens, Hispannia dudum

Quem genuit, capita trina canina gerens,

Non ita sanguineos dentes de morte virorum

Exacuit, nec ita pestifer ille fuit,

Quin magis humana strages madefacta cruore

Fertur ab hiis canibus de quibus ipse loquor.

Bestia pestifera, nuper quam misit Athenas,

Destruat vt ciues, mota Diana palam

Vrbis in exilium, neque talia bella parauit,

Nec sub ea tanti procubuere viri:

Nec Cephali canis ipse, feram qui prorsus ab vrbe

Depulit‚ in nullo robore talis erat,
Sicut erant isti, de quorum morsibus omnis
Ciuis et ingenuus contremuere magis.

430

440

450

460

Hic dicit se per sompnium quintam vulgi turmam in mure·
legos et vulpes vidisse mutatam: dicit murelegos, vt seruos
domesticos; dicit vulpes, quia fures ruptis vbique Gaiolis liberi
tunc eos comitabantur.

Capm. vi.

Taliter in sompnis cum me vidisse putassem,
Visio discurrens en noua monstra dabat.
431 Iehenne C 447 hyspania CE

 

