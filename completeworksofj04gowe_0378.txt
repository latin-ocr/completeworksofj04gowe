272 vox CLAMANT1s

Postquam de singulis gradibus, per quos tam in spiritualibus
quam in temporalibus error vbique diffunditur, tractatum hac-
tenus existit, iam secundum quorundam opinionem tractare
intendit de pedibus statue, quam Nabugodonosor viderat in
sompnis, quorum videlicet pedum quedam pars ferrea, quedam
fictilis, in figura deterioracionis huius mundi extiterat, in quam
nos ad presens tempus, quod est quodammodo in fine seculi,
euidencius devenimus. Et Primo ferri significacionem de-
clarabit.

Incipit liber Septimus.

Capm. i. uod solet antiquis nuper latitare figuris,
O Possumus ex nostris verificare malis:
Quod veteres fusca sompni timuere sub vmbra,
Iam monstrat casus peruigil ecce nouus.
Nunc caput a statua Nabugod prescinditur auri,
Fictilis et ferri stant duo iamque pedes:
Nobilis a mundo nunc desinit aurea proles,
Pauperies ferri nascitur atque sibi.
Non modo magnanimi volat inclita fama per orbem,
Cuius honor mundo congruit atque deo: 10
Non modo pauperibus spergit sua munera largus,
Nec fouet in mensa vix modo diues eos:
Vix pietate modo nudos quis vestit egenos,
Nec capit hospicio quos scit egere vagos.
Non manet obtrusis qui carcere vult misereri,
Sana nec infirmos que iuuat vlla manus:
Inter discordes antiqum fedus amoris
Non est ad presens qui reparare venit.

Nunc tamen esse duas specialius estimo causas,
Ex quibus hic mundus desinit esse bonus. 20
Harum luxuria reperitur in ordine prima,

' Ex qua torpor hebes nascitur atque quies.
Sic causatur ea miles modo tardus ad arma,
Quem mulier thalamis mulcet amore suis3

9 magnanimi CEHDL magnatum S

