mab-*2

 

LIBER TERCIUS

Sic est deuotus cupidus, mitisque superbus,
Celicus et qui plus sollicitatur humo:
Sic mundum sic et Cristum retinebit Vtrumque,
Mundus amicicior, Cristus amicus, erit.
Inter eos, maior quis sit, lis sepe mouetur,
Set quis erit melior, questio nulla sonat:
Si tamen ad mundi visum facies bonitatis
Eminet, hoc raro viscera cordis habent.
Hoc deus esse pium statuit quodcunque iuuaret,
Nos tamen ad nocuas prouocat ira manus:
Vti iusticia volo, set conuertor in iram,
Principiumque bonum destruit ira sequens:
Carnem castigo, miseros sustento, set inde
Nascens furatur gloria vana bonum.
Istud fermentum mundane laudis et ire
Absque lucro meriti respuit ira dei:
In vicium virtus sic vertitur, vt sibi mundus
Gaudeat et Cristus transeat absque lucris.
Vt presul prosit dudum sic ordo petebat,
Set modo que presit mitra colenda placet.
Presulis ex precibus populo peccante solebat
Ira dei minui nec meminisse mali 3

Nuncque manus Moyses non erigit in prece noster,

Nos Amalech ideo vexat in ense suo.
Moyse leuante manus Iosue victoria cedit,
Dumque remittit eas, victus ab hoste redit:
Sic pro plebe manu, lacrimis, prece, sidera pulsans
Presul ab instanti munit ab hoste suosÍ¾
Ac, si dormitet victus torpore sacerdos,
Subdita plebs viciis de leuitate cadit.
Quos habeat fructus suplex deuocio iusti,
In precibus Moysi quisque notare potest.
Qui bonus est pastor gregis ex pietate mouetur,
Et propriis humeris fert sibi pondus ouis3
Qui licet inmunis sit ab omni labe, suorum
Membrorum culpas imputat ipse sibi.
Non in se Cristus crimen transisse fatetur,
Set reus in membris dicitur esse suis:
Non facit hic populum delinquere, set tamen eius
176 ouis CEHGDLH2 onus ST

111

150

160

170

180

