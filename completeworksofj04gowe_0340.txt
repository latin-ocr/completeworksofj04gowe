236

VOX CLAMANTIS

Miror eo, causas inopum qui lege tueri
Deberet, cicius aggrauat auctor opus.

Sompnia perturbant quam sepe viros sine causa,
Non res set sompno visa figura rei 3
Sic tibi causidicus fingens quarn sepe pericla,
Est vbi plus rectum, diuaricabit iter:
Mente tibi loquitur dubia, nam nemo dolose
Mentis securis vocibus esse potest;
Questio precedit, racionem fallere pergit,
De quo non dubitat te dubitare facit:
Incutit ipse tibi ficta sic lege timorem,
Vertat vt in brutum de racione virum:
Ex oculis primum dabis, vt retinere secundum
Possis, dum causam lex regit ipsa tuam.
Causidici nubes sunt ethera qui tenebrescunt,
Lucem quo solis nemo videre potest:
Obfuscant etenim legis clarissima iura,
Et sua nox tetra vendicat esse diem 3
Istis inque viris perdit sua lumina splendor,
Verum mentitur, fraus negat esse fidem.
Lex furit et pietas dormit, sapiencia fallit,
Pax grauat‚ et lites commoda queque ferunt:
Et sic lex legis a ledo ledis in isto,
Et ius a iurgo, ternpore iura legit.
Vnio set populi firmo si staret amore,
Causidici vanus tunc foret ille status.

Est bona lex in se fateor, tamen eius inique
Rectores video flectere iura modo.
Non licet, vt dicunt, quod conspiracio fiat,
Non tamen hoc faciunt quod sua iura docent:

Contra causidicum si quid michi lex det agendum,

Et peto consilium iuris habere meum,

Tunc dicunt alii, nolunt obstare sodali;

Sic ledum, set eos ledere nemo potest.

Sic sibi causidicus mundi perquirit honores,
Subuertens lingue iura vigore sue:

castiget reliquos lex quos vult, non tamen ipsos,
Quos deus aut mundus nescit habere probos.

225 que L

220

230

240

