LIBER TERCIUs 119

Nec sacre fidei collocat ipse domum.

Est narn mors odium, sicut scriptura fatetur;

Qui fratres odit est homicida sui:

Quomodo nos igitur, plebis de sanguine tincti,

Altaris famuli possumus esse dei?

Peccantis Cristus vult vitam, nec moriatur,

Set conuertatur‚ viuat vt ipse deo:

Et nos pro mundi rebus iugulamus in ense,

Quos Cristi sanguis viuere fecit, eos. 440

Quas statuit Cristus leges fuerant pietatis,

Nec peciit mundi quid nisi corda sibi3

Non cordis carnem, set quam dileccio mentem

Prestat‚ et has leges vendicat esse suas:

Nos tamen econtra cum sanguine carnea corda

Poscimus‚ vt nostra sit magis ira fera.

Nescio si mundum sub guerra vincere tali

Possumus; hoc reputo, displicet illa deo:

Namque malignantis deus ecclesiam magis odit,

Subque manu tali prospera nulla sinit. 450
Virtutem dat eis, qui mundum vincere norunt,

Ipsa fides Cristi fratris et intus amor.

Fratris amor pacem confirmat, federa seruat,

Stringit amicicias continuatque fidem:

Fratris amor nescit aliena sitire, nec vmquam

Que sua sunt querit, nec scit habere suum:

Fratris amor ledi non vult nec ledere querit,

Nec queritur, nec dat vnde queratur homo.

Augens merorem male vindicat ipse dolorem,

Dum pugnat clerus obstat et ipse deus: 460

Nam mundanus amor premit omni tempore quosque,

Set diuina manus seruat ab hoste suos.

Prima dei timor est sapiencia, prima salutis

Est via, lux prima premia prima parans:

Federe perpetuo timor amplexatur amorem,

Quem sibi consimili federe iungit amor.

Vna nequit virtus alia virtute carere,

Nam timor est et amor connumeratus idem:

Est pater, hinc amor est3 est iudex, inde timetur3

Et timor hic et amor comoda multa ferunt. 470

454 cotinuatque H 462 saruat H

