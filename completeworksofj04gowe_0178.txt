88 VOX CLAMANTIS

Que leuis assiduis solibus vsta riget. 120
Tu modo clara dies, modo nox terrore repleta 3
Tu modo pacifica, cras petis arma tua:
Nunc tua deliciis sors fulget, nunc et amaris
Pallet, vt incerta des bona desque mala:
Parca que larga manu tu singula premia confers,
Ac aufers cui vis, sic tua fata geris.
Non Iris tot diuersos in nube colores,
Marcius aut varia tempora Mensis habet,
Quin magis in mille partes tua tempora scindis,
Omnia dissimili tincta colore gerens. 130
Est meretrice tuus amor et fallacior omni,
Et velut vnda'maris sic venis atque redis:
Nemo sciet sero que sit tua mane voluntas,
Nam tua mens centri nescit habere locum:
Omne genus lustras, nec in vllo firma recumbis,
Turbinis et vento te facis esse parem.
Non tua conceptam michi firmant oscula pacem,
Nam tua principia finis habere negat:
Est sine radice tua plantula, nec diuturni
Floris habet laudem, namque repente cadit. 140
Quod sibi permaneat tua nil sapiencia confert,
Set sunt ambigua singula dona tua:
Est tua prosperitas aduersis proxima dampnis,
Et tua, si que sit, gloria rite breuis.

Hic tractat vlterius de mutacione fortune secundum quod
dicunt: concludit tamen in fine, quod neque sorte aut casu,
set ex meritis vel demeritis sunt, ea que hominibus contingunt.

Capm. iiii. Frustrantur cuncti querentes gaudIa mundi,
Nam fortuna nequit mel sine felle dare:
Invidie comes est melior fortuna, nec vmquam
Fida satis cuiquam, mobilis immo manet.
Quis miser ignarus fortune nesciat actus?
Quod dat idern tollit, infima summa facit. 150
Fert vt luna suam fortuna perambula speram,
Decrescit subito, crescit et illa cito:
Crescit, decrescit, stabilis nec in ordine sistit,

152 Crescit decrescitscrescit D 153 Crescit, decrescit] Decrescit
subito D

 

