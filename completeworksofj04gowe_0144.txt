54

VOX CLAMANTIS

Palpitat et moritur qui solet esse caput.

Mors etenim sacris suit, heu! furiosior aris,

Et minor a pecude presulis extat honor.

Venturi memores estote, que temporis huius
Casus inauditus instruat omne solum:

Exemplo caueant qui spiritualia seruant,

Ne simul officium det sibi terra suum.

Que Cassandra solet predicere more prophete,
Eueniunt vrbi pondere valde graui. 1150
Hec manus alma dei mala permittendo sinebat,
Que tamen inde fuit causa scit ipse deus.
Insolita cuncti tali de morte stupebant,

Saltem quos racio stringit amore dei.

Non Heleno potuit Priamus succurrere, Regis
Imperii set eo ternpore iura silent 3

Rex tamen vt sciuit quod sic fuit ordine rerum,
Plangit et hinc doluit cordis amore sui:

Rex doluit factum, nec habet quo frangere fatum,
Iura nec ecclesie debita ferre sacre. 1160
Ante sacras vidi proiecta cadauera postes,

Nec locus est in quo desinit esse nephas.

Hic tractat vlterius secundum visionem sompnii de diuersa
persecucione et occisione, quas in dicta ciuitate quodammodo
absque vlla protunc defensione furie supradicte, prodolor!
faciebant, et qualiter huiusmodi fama vicinas perterruit ciuitates.

Capm. xv,

Quique magis celebres fuerant hoc tempore ciues,
Sicut oues mortis procubuere manu.
Corpora missa neci nullo de more feruntur,
Immo iacent patulis vndique spersa viis:
Et quod nulla viris, rabies, monumenta manerent,
Mortua membratim corpora scissa terit:
Corpora cesorum muris suspensa reponunt,
Brutaque brutorum more sepulta negant. 1170
Horrida plaga fuit dum sanguine terra madescit,

Fons vbicumque tumet, sanguinitate rubet:
Mors furit in foribus, mors pulsat ad ostia iuris,
Viuere siue mori rusticus ipse iubet.

1159 frangeret actum D 1160 subdita C
Cap. xv. Heading 3 pro tunc CED 4 huius ΕΙ)
1170 sepulcra D 1173 hostia CE

 

