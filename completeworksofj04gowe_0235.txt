LIBER TERCIUS

Efficitur sanctus quem probat ipse deus.
Nos tamen a plebe si nomine glorificemur,
Et laudet mundus, laus placet illa satis:
Laruata facie sic fallitur ordo paternus,
Quo furtiuus honor expoliauit onus.

Vox populi cum voce dei concordat, vt ipsa
In rebus dubiis sit metuenda magis:
Hec ego que dicam dictum commune docebat,
Nec mea verba sibi quid nouitatis habent.
‚In cathedram Moysi nunc ascendunt Pharisei,
Et scribe scribunt dogma, nec illud agunt.

Nam constans, humilis, largus, castus que modestus,

Fit quibus ecclesiis regula culta prius,

Nunc vanos, cupidOS, elatos, luxuriosos,

Raptoresque suo substituere loco.

Pacificos ira mitesque superbia vicit,

Nummus habet iustos et Venus illa sacros.

Sic non iusticia causas regit, immo voluntas

Obfuscata malis que racione carent:

Sic modo terra deos colit et laceratur ab ipsis,

Est dum lex cleri nescia lege dei.

Nudis iam verbis vani tua iura figurant,

Et nichil aut modicum pondere iuris agunt 3

Exemplis operum te raro, Criste‚ sequntur,

Perfectumque tue legis inane tenent.

Que tua precepta ponunt, deponere curant

A propriis humeris, que michi ferre iubent ;

Hec precepta tamen que gloria ponit inanis,

A me tollentes propria ferre volunt.

De fundamento non curant, immo columpne

Effigiem laruant, se quoque templa vocant.
Nuper erat celum corruptum, sicque superbus

Corruit ex altis, lapsus et yma tenet 5

Proque suo vicio sic Adam de paradiso,

Sic Iudasque suum perdidit ipse gradum:

Non faciunt hominem status aut locus esse beatum,

Quin magis hos sternunt qui superesse volunt.
O deus, ecclesiam fecisti quam tibi sanctam,
Sanctos prelatos fac simul inde tuos:

1265 fallit S

141

¹²70

1280

1290

1300

