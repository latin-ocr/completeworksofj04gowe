 

LIBER PRIMUS

Muscarum veniens princeps excercitus huius
Belzebub accessit, heeque sequntur eum:
Ex vario genere muscarum tunc variatur
Pena, que diuersis dant nocumenta modis:
Hec ferit, illa rapit, hec mordet et altera pungit,
Hec saltat que sua de pugione nocet.

Musca grauis pestis, qua nulla nociuior vnquam
Extitit‚ aut mundo plus violenta lues:
Tanta fuit rabies tantus feruorque diei,
Tutus vt in nullo quis valet esse loco.

’ Ex nimio musce subito feruore calescunt,

Quas prius oppressit cana pruina gelu:

Sic calor estatis subito feruore per agros
Spersit, yemps modica quas retinere solet.

O res mira nimis, vaga dumque locusta ‘labores
F ormice proprios vendicat esse suos!

O res mira nimis, cum musca rapacior omni
Niso de predis feruet vbique suis!

O res mira nimis, pennati quando superbe
Pauonis fastum sordida musca tulit!

O res mira nimis, cum sit velocior alis

Musca volans minimis, quam sit Alauda suis!
O res mira nimis, dum viribus atque volatu
Debilis attemptat vincere musca gruem!

O res mira nimis, aquilam dum musca supremam
Precellit, que suum spirat habere gradum!

Hec erat illa dies, que muscas dente caninas
Misit, et ex viciis conviciauit humum:
Hec erat illa dies, qua vix fortuna iuuabat,
Vel loca que musca tangere nulla potest:
Hec erat illa dies, asino dextrarius in qua
Succubuit, que suo victus honore caret:
Hec erat illa dies, in qua fera corda leonum
Subduntur‚ que boum pressa vigore pauent:
Hec erat illa dies, qua porcus sordidus omnes
Sorde sua mundos commaculauit agros:
Hec erat illa dies, canis in qua forcior vrso

609 exereitus huius C exercitus eius D 610 Beelzebub C
hyemps C

39

610

620

630

640

622

