LIBER SEPTIMUS 287

Stat caro, statque comes spiritus, vnus homo.
Hec caro que carnis sunt sentit, spiritus alta
Sidera suspirat et sua iura petit.

Stat formatus homo, miratur seque suosque
Gestus, et nescit quid sit et ad quid homo:
Corporis officium miratur, membra moueri,
Artificesque manus articulosque pedum.

Artus distendit, dissoluit brachia, palmis

Corporis attractat singula membra sui: 550
In se quid cernit sese miratur, et ipsam

Quam gerit effigiem non videt esse suam:

Miratur faciem terre variasque figuras,

Et quia non nouit nomina, nescit eas.

Erexit vultus, os sublimauit in altum,

Se rapit ad superos, spiritus vnde fuit:

Miratur celi speciem formamque rotundam,

Sidereos motus stelliferasque domos:

Stat nouus attonitus hospes secumque revoluit,

Quid sibi que cernit corpora tanta velint. 560
Noticiamque tamen illi natura ministrat 3

Quod sit homo, quod sunt ista creata videt:

Quod sit ad humanos vsus hic conditus orbis,

Quod sit ei proprius mundus, et ipse dei.

Ardet in auctoris illius sensus amorem,

Iamque recognouit quid sit amare deum.

Hic loquitur quod, exquo creator omnium deus singulas
huius mundi delicias vsui subdidit humano, dignum est quod,
sicut homo deliciis secundum corpus fruitur, ita secundum

spiritum deo creatori suo gratum obsequium cum graciarum
accione toto corde rependat.

Capm. vii. Dic, Adam, dic, Eua parens, dic vnus et alter,
Dic tibi si desit gracia plena dei.
Cuncta tuis pedibus subiecit, ouesque bouesque,
Et volucres celi pisciculosque maris: 570
En, elementa tibi, sol, aer, sidera, tellus,
Diuitis vnda maris, cetera queque fauent.
Auctor enim rerum sic res decreuit, vt orbis
Queque creatura consequeretur eum,

562 sunt] sint (ΣΕ

 

