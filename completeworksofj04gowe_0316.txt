214

VOX CLAMANTIS

Hic loquitur qualiter milicia bene disposita omnibus aliis
gradibus quibuscumque commune securitatis prestat emolu-
mentum.

Capm. vii.

O quam milicia terra consistit in ista
Audax, preclara, si bene viuat ea! 470
Si non pro mundi lucro neque laude laboret,
Indomitus nec amor ferrea corda domet,
Miles perpetue laudis tunc vincet honore,
Nomen et eternum nobilitabit eum.
Si bona milicia fuerit, deus astat in illa,
Vincat vt invicto miles in ense suo:
Si bona milicia fuerit, vigilat bona fama,
Que iacet in lecto victa sopore modo:
Si bona milicia fuerit, tum pace reviua
Sponsus cum sponsa preparat acta sua: 480
Si bona milicia fuerit, tunc hostis ab illa
Sternitur ecclesie, crescit et ipsa fide:
Si bona milicia fuerit, taxacio dura
Que sonat in patria tunc erit absque nota:
Si bona milicia, tunc non tardabit adesse
Pax, cum qua redeunt prospera cuncta simul.
Qui bonus est miles nequit exercere pauorem,
Nec tepide mentis intima lesa gerat:
Qui bonus est miles mundi terit omne superbum,
Vincit et ex humili corde maligna ferus: 490
Qui bonus est miles pro Cristi nomine certat,
Et rem communem protegit ipse manu:
Qui bonus est miles probat et bene scit quod in orbe
De belli fine pacis origo venit;
Talis enim miles de vera laude meretur
Quicquid in hoc mundo regula laudis habet.

Hie loquitur qualiter milicie improbitas alios gradus quos-
cumque sua ledit importunitate et offendit.

(japffl. viii.

Si tamen econtra miles sua gesserit arma,
Euenient plura dampna timenda mala:
Si mala milicia, nichil est scutum, nichil hasta,

470 vluit C 471 laborat CE 487f. Two lines om. DL No
z‘w'agr. CEHT

