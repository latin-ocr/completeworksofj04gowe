 

 

 

 

 

 

 

 

 

LIBER SECUNDUS

Dic set, fortuna, si tu culpabilis extas 3

Credo tamen causa nulla sit inde tua:

Det quamuis variam popularis vox tibi famam,
Attamen ore meo te nichil esse puto.

Quicquid agant alii, non possum credere sorti,
Saltem dumque deus sit super omne potens.
Non te fortunam quicquid michi ponere credam,
Vt gens que sortem murmurat esse tuam:

Hac tamen in carta, que sit sibi ficta figura,
Scribere decreui‚ set nichil inde michi.

{Capua iii, O fortuna, tibi quod aperte dicitur audi,

Inconstans animi, que nec es hic nec ibi:

Es facie bina, quarum deformiter vna
Respicit, ex et ea fulminat ira tua3

Altera felici vultu candescit, et ipsi

Hanc qui conspiciunt, prospera cuncta gerunt.
Sic odiosa tua facies et amabilis illa

Anxia corda leuat sepeque leta ruit:

Ex oculo primo ploras, ridesque secundo,

Ac econuerso, te neque noscet homo.

Dum geris aspectum duplum variata per orbem,
Non te simplicibus constat inire viis.
Prosperitate tua stetero si letus in orbe,

Dum puto securo stare, repente cad03

Et timet incerta cor sepe doloris in vmbra.
Cum michi leticia cras venit ecce noua.
Omnia suntque tuo tenui pendencia filo,

Qui plus eredit eis fallitur atque magis 3
Sique leues oculi sint ictus, sunt leuiora
Ordine precipiti pendula fata tua.

Munera nulla iuuant vt te possint retinere,
Nec domus est certa que stat in orbe tua.
Tu grauior saxis, leuior tu quam leuis aura,
Asperior spinis, mollior atque rosis:

Tu leuior foliis tunc cum sine pondere siccis
Mobilibus ventis arida facta volant 3
Et minus est in te, quam summa pondus arista,

90

Hic describit fortunam secundum aliquos, qui sortem fortune
dieunt esse et casum. “

100

110

