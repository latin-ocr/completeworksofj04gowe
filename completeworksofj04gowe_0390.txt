284

VOX CLAMANTIS

Nulla potest certo munere vita frui.

Si te nobilium prouexit sanguis auorum,
Hinc est quod doleas, degenerare potes:
Prospera si dederit tibi sors, et sorte recedunt;
Si mala succedunt, deteriora time.

Si tibi persuadet vxorem fama pudicam,

Hinc eciam doleas, fallere queque solet:

Hic gemit incestum corrupte coniugis, alter
Delusus falsa suspicione timet:

In quam suspirant multorum vota timebis
Perdere, vel soli ne sit habenda tibi 3

Sic illam metuis ne quis corrumpat adulter,
Et pariat quorum non eris ipse pater.

Si tamen illorum succrescit turba bonorum,
Hine iterum doleas, mors tibi tollit eos:

Si tibi diuicie modicam famulantur ad boram,
Has, vt plus doleas, auferet vna dies.
Tempora si viridis promittit longa iuuentus,
Fallit, et vt doleas Attropos occat eam.

Si tibi perspicue pollet sapiencia mentis,

q Vt merito doleas, in Salomone vide.

Si facies niuea rubicundo spersa colore
Splendeat, hinc doleas, curua senecta venit.

430

4⁴0

450

Non habet hic requiem tua mens, set et intus et extra

Prelia cum multis irrequieta geris.

Dum potes, amissum tempus suple, quia Cristus
Heu nimium tardo tempore dampnat opus.
Vltima qui vite peiora prioribus egit,

Si perdat, caueat‚ qui malus emptor erat.
Discat homo iuuenis, celeri pede labitur etaS,
Nec bona tam sequitur quam bona prima fuit:
Non que preteriit iterum revocabitur vnda,
Nec que preteriit hora redire potest:

Stare putas, et eo procedunt tempora tarde,
Et peragit lentis passibus annus iter.
Ancipitrem metuens pennis trepidantibus ales
Audet ad humanos fessa venire sinus3

O vetus in viciis, Sathanas quern spectat in ymis,

Quid fugis, et pro quo non venis ipse deo?
Ecce senilis yemps tremulo venit horrida passu,

,260

 

