76

VOX CLAMANTIS

Insula lata quidem fuit hec vallata rotundo,

Que maris Occiani cincta redundat aquis.

Ad portum veniens de naui concito litus
Egressus pecii, turbaque magna michi

Plebis in occursum iam venerat, ex quibus vnum
Pre reliquis dignum contigit esse virum:

A quo quesiui‚ ‘Dic, Insula qualis, et vnde
Tantus adest populus, quis sit et inde modus?'
Ecce senex ille, portu qui stabat in illo,
Reddidit ista meis horrida verba sonis.

‘Exulis hec dici nuper solet Insula Bruti,
Quam sibi compaciens ipsa Diana dabat.
Huius enim terre gens hec est inchola, ritus
Cuius amore procul dissona plura tenet.

Nam quia gens variis hec est de gentibus orta,
Errores varie condicionis habet:

Egregie forme sunt hii, set condicione

Ecce lupis seue plus feritatis habent.

Non metuunt leges, sternunt sub viribus equrn,
Victaque pugnaci iura sub ense cadunt:
Legibus inculta fraudes, scelus, arma, furores,
Pluraque pestifera plebs nocumenta parit:

Que gestant homines terre de partibus huius
Pectora, sunt ipso turbidiora mari.

Hec humus est illa vario de germine nata,
Quam cruor et cedes bellaque semper habent:
Tristia deformes pariunt absinthia campi,
Terraque de fructu quam sit amara docet.
Non magis esse probos ad finem solis ab ortu
Estim0‚ si populi mutuus esset amor?

Pluribus auditis que singula displicuerunt,
Heu! michi corda dolor iam renouatus agit:
Dulcius ipse michi numen nunc quando putabam,
Fortune species obstat acerba mee.

Cum video quam sunt mea fata tenacia, frangor,
Spesque leuis magno victa timore silet:

Sic ego fortune telis confixus iniquis

Pectore concipio nil nisi triste meo:

1954 Occiani (occiani) SGHT occeani CED 1965 inchola S
CEHGDT

1960

1970

1980

1990

incola

 

