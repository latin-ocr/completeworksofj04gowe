  

(Ἔφη). vii.

   
  
 
 
 
 
 
 
 
 
 
 
 
 
  

 

VOX CLAMANTIS

Set cum transgressi fuerant, tunc hostis vbique
Ueios, captiuos sternere cepit eos.

Ex meritis vel demeritis sic contigit omne,
Humano generi quicquid adesse solet:

Sic vario casu versabitur alea mundi,

Dum solet in rebus ludere summa manus.

Hic loquitur de deo summo Creatore, qui est trinus et Vnus,
in cuius sciencia et disposicione omnia creata reguntur.

Est deus omnipotens solus qui cuncta gubernat,
Omnia preuidit totus vbique manens3 350
Omnia ventura sibi sunt presencia semper,

Quam prius et fiant, hec quasi facta videt.

Ante creaturam genitor deus, et genitura

Prima creatura, causaque prima mouens.

Omne quod est esse certum sibi tempus habebat,

Ante quidem tempus set deus omne fuit:

Omne quod est, quod erat, quod erit, quod ducit ad esse,
Est deu& et nec ei temporis esse datur:

Nulla coeua deo poterunt se tempora ferre,

Sic patet est dominus iure priore deus. 360

Est pater, est natus deus, est et spiritus almus,

Tres ita personas nomina trina sonant:

Quelibet hic persona deus dominusque vocatur,

Est deus et dominus solus et vnus idem.

Hee sunt persone tres, set substancia simplex,

Hee tres sunt vnum, non tria, tres set idem:

Hiis tribus vna manet essencia, tres deus vnus,

Hic nichil aut maius aut minus esse potest:

Vna tribus inens, vna trium substancia simplex,

Vna tribus bonitas, vna Sophia trium. 3'0

Est ignis, calor et motus tria, sicque videntur3
Hee tria sic semper feruidus ignis habet:

Sic pater et natus et spiritus in deitate

Tres sunt, et solum cum paritate notant.

Cum dominus dicat, ‘Hominem facianius‚⁷ in illo

Clarius insinuat que sit habenda fides:

Hic persona triplex auctore notatur in vno,

Cum maneat simplex in deitate sua.
377 Hic SCEHG Hee DLH2

 
   
  
  
    
   
 
 
 
 
  

 

