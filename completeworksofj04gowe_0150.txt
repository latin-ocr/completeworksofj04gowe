60

VOX CLAMANTIS

Iamque dies medius tenues contraxerat vmbras‚

Iamque pari spacio vesper et ortus erat:

Ter quater affligi sociorum corpora terre

Vidi, datque sua mors michi signa mori.

Aspiciens vultus aliorum cede madentes,

De propria timui morte remorsus ego;

Crudelesque manus, orbem sine lumine iuris

Percipiens dixi, ‘Iarn cadit ordo viri' ; ¹370

Bestia cum regimen hominum rapuisset et arma,

Et quod nulla suis legibus equa forent.

Hoc michi solliciti certissima causa timoris

Extitit et sortis peior origo mee 3

Nam quia sic proceres vidi succumbere seruis,

Spes magis in fatis nulla salutis erat.

Est michi rupta domus per eos, quos rupta gehenna

Miserat, vt leges perderet ordo suas:

Sic fugiens abii subite contagia cladis,

Non ausus lese limen adire domus. 1380
Tuncque domum propriam linquens aliena per arua

Transcurri, que feris saltibus hospes eram.

Morsus ego linguis a dorso sepe ruebat,

Et reus absque meo crimine sepe fui:

Sic reus infelix agor absens, et mea cum sit

Optima, non vllo causa tuente perit.

Inde ferens lassos aduerso tramite passus,

Quesiui tutam solus habere viam:

Attamen ad tantam rabiem pedibus timor alas

Addidit, et volucris in fugiendo fui. 1390

Sic vagus hic et ibi, quo sors ducebat euntem,

Temptaui varia cum grauitate loca:

Pes vagat osque silet, oculus stupet et dolet auris,

Cor timet et rigide diriguere come.

Sicut aper, quem turba canum circumsona terret,

Territus extrema rebar adire loca.

Ha, quociens certam sum me mentitus habere

Horam, proposito que soret apta meo!

Si qua parte michi magis expediens foret ire,

Perstetit in media pes michi sepe via: 1400

1369 limine S 1377 Iehenna C 1386 ullo om. D (marg. deficit)
1392 Giraui D 1395 turma D

 

