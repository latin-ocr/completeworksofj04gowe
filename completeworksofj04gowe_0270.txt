172

VOX CLAMANTIS

Est nam mendaci laus tribuenda nichil.

Fraternalis amor deberet mutuus esse,

Inter eos saltem quos pius ordo ligat. 210

Non tamen hoc patitur hodierna dies, set in iram

Prouocat invidia quicquid amoris erat:

Vt bos campestris, rursum qui ruminat herbas,

Detrahit in claustro sic semidemon homo.

Si non corrodi vis, tu corrodia nulla

Inter eos sumas, est vbi raro fides:

Dum tua deposcunt, tunc te reuerenter adorant,

Set vix si memores amplius esse volunt.

Nil sibi quod dederat confert fundacio prima,

Sit nisi quod querant cotidiana lucra. 220

Denegat hoc racio, quod homo possessor vterque

Et mendicus erit, ordo nec illud habet:

Nunc tamen hos vanos monachos nichil implet in orbe.

Est quibus vna fames semper et vna sitis.

Hoc de Ieronimo legitur simul et Benedicto,

Vt magis exemplis consequeremur eos ,·

Ornamenta sui vendunt altaris, et illa

Pauperis in licitos distribuere cibos.

Ecclesie bona sunt inopum, que religiosis

Quando necesse vident non retinere licet. 230
Si monacho dare vis, sibi possidet omne quod offers,

Nil set habet proprium, si quid ab inde petas.

Hii sunt vnanimes, hoc est animo quod eodem

Quisque suum proprium solus habere cupit.

Sic quecumque prius vetus ordo statuta colebat,

Mutatis vicibus inficit ordo nouus.

Ingenuos raro monachari cernimus, immo

Ordine rurales, sunt magis ergo rudes ;

Quos tamen in sanctos sanctus creat ordo professos,

Hii satis ingenui sunt et honore probi: 240

Quid dicam set eis, dignos quos ordo nec ortus

Approbat? immo suum tempus inane ferunt.

Si Benedictus eos fundauit qui maledicti

Sunt, deus a parte non benedicit eis:

Quos magis attraxit mundus quam Cristus‚ aratro

Et retro respiciunt, hos mea scripta notant.

216 rara CE

