 

 

 

 

LIBER QUINTUS 219

Nil sibi lex posita prodest, nam regula nulla

Talibus est, nec quis prouidet inde malis: 650
Hec est gens racione carens vt bestia, namque

Non amat hec hominem, nec putat esse deum.

Hiis, nisi iusticia fuerit terrore parata,

Succumbent domini tempore credo breui.

Quia varias rerum proprietates vsui humano necessarias
nulla de se prouincia sola parturit vniuersas, inter alios
mundi coadiutores Ciuium Mercatores instituuntur, per quos
singularum bona regionum alternatim communicantur, cle
quorum iam actibus scribere consequenter intendit.

Capm. xi. Si mea nobilibus vrbanis scripta revoluam,
“ Quid dicam, set eis est honor est et onus?
Est honor vt tantas teneat Ciuis sibi gasas,
Est onus vt lucra querit habere mala:
Est honor officium maioris prendere ciuem,
Est onus officii iura tenere sui: 660
Transit honor set perstat onus, quod si male gessit,
Hoc scio, quod pondus non leuiabit honor.
Vrbs stat eommunis de gentibus ecce duabus,
Sunt MercatoreS, sunt simul artifices:
Indiget alterius sic alter habere iuuamen,
Vt sit communis sic amor inter eos3
Vincula namque duo sibi stringunt forcius vno,
Sic duo cum socii sint in amore probi.
Inter maiores dum firmus amorque minores
Permanet, vrbs gaudet et policia viget: 670
Crescere rem minimam gentis concordia prestat,
Maxima res discors labitur inque nichil.
Vnio dum gentis durat, durabit et vrbis
Mutua iusticia, plaudit et omnis ea3
Si sit et econtra, tunc vrbes mutua dampna
Vexant‚ et rara sunt magis inde lucra.
Sicut et audiui, sic possum testificari,
Vix sedet in Banco regula iusta modo:
Non sapit ille deum qui totus inheret habendum
Has pompas mundi, nomen vt addat ei. 680
In specie nullos statuo neque culpo, set illos
Qui propter mundum preteriere deum:

