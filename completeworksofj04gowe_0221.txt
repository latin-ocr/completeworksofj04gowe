LIBER TERCIUS

Fastus, et ex humili corde paretur opus.
Incertum dimitte, tene certum, quia Cristi
Actus erat pacis, bella nec vlla mouet.

Si caput ecclesie delinquat ab ordine sacro,
Ecce nephas capitis membra nephanda parat.

Ordo sacerdotum pro Cristi nomine guerras
Non dedit, immo pati cum pietate solet.
Fustibus hii torti quemquam torquere recusant,
Cunctaque sic vincunt, dum pacienter agunt3
Inque bono vicere malum, quia Cristus eorum
Dux fuit, et iustis iusta petita dabat.

Quesiuit precibus bona spiritualia Petrus,
Vicit et egregie sic sua bella prece:

Hec fuit excelsi dextre victoria, cuius

Viribus efficitur quicquid adesse cupit.

Omnia namque pie moderatur, et omnia iusto
Pondere perpendit, dum sua vota dedit:

Sic qui prospiceret Cristi meditans pietatem,
Non tumidus fieret nec leuitate fluens.

Non fuit argentum sibi dixit Petrus et aurum,
Set preciosa magis dat sibi dona deus:
Dixerat hic claudo quod surgat, surgit et ille,
Ambulet et vadat, vadit et ipse statim.

Nunc quid erit nobis? nam si vir postulet omnis
Vt sic curemus, absque salute sumus.

Non habet elatus animus, quo digna precetur,
Molle cor, ad timidas dat deus immo preces.
Qui fuerat dulcis salibus viciatur amaris,

Floriger et veris floribus extat inops.

Auro magnifici sumus et virtutis egeni,

Nam que sunt auri duximus illa sequi:

Aurum si quis habet, satis ipsum constat habere,
Est et in hoc mundo sic benedictus homo.
Infiuit in cleri totus quasi mundus hiatum,
Inque suas fauces aurea queque vorat:

Vt tamen inde iuuet inopes, non paruula gutta
Refluit, immo tenax propriat omne sibi.

Se dedit in precium Cristus pro munere plebi,
Nos tamen ingrati nostra negamus ei.

127

740

750

760

770

