180 , VOX CLAMANTIS

Hic tractat quasi sub compendio super hiis que in religionis
professione secundum fundatorum sancciones districcius obser-
uanda finaliter existunt.

('ap¹¹¹. xii. Hoc qui dogma vetus sanctorum claudit in antro

Cordis, et intendit ordinis acta prius,

Scit bene quod mundus est in claustro fugiendus,

Quo tamen ad presens vendicat ipse locum.

O bone claustralis, mundum qui linquis, eidem

Non redeas iterum, que docet immo fuge:

Quo caro nutritur, ne queras molle cubile,

Sit claustrum cultus, et liber ille iocus.

Cor doleat, sit larga manus, ieiunia crebra,

Non incastus amor sit neque vanus honor: 500

Sit tibi potus aqua, cibus aridus, aspera vestis,

Dorso virga, breuis sompnus, acuta quies:

Flecte genu, tunde pectus, nudus caput ora,

Quere deum, mundum sperne, relinque malum:

Hereat os terre, mens celo, lingua loquatur

De plano corde, planaque verba sonet.

Litus arat sterile deuoto qui sine corde

Verba serit precibus, sunt sine namque lucris:

Non vox set votum, non musica cordula set cor,

Non clamans set amans, cantat in aure dei. 510
Mens humilis, simplex oculus, caro munda, pium cor,

Recta fides, firma spes tibi prestet iter:

Si gustare velis modulamina dulcia celi,

Est tibi mundana mirra bibenda prius:

Ex humilique tuo te subdas corde Priori,

Ordine pacificus murmuris absque nota.

Summa quidem virtus monachi parere Priori,

Ferre ioegum norme seque negare sibi:

Non vilis vestis, non te locus vltimus angat,

Sepe tui stultos ordinis ista mouent. 520

Qui sibi vilescit et se putat esse minorem,

Et timet et mundi labilis alta fugit,

Hic est et sapiens et celo proximus iste,

Non sine re monachi nomen inane gerit.
Sit tibi lex domini requieS, caro victima, mundus

Heading 1 quasi om. D

