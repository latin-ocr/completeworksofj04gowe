 

LIBER PRIMUS 47

Que solet ex muris cingi patuit sine muro,

Nec potuit seras claudere porta suas.

Mille lupi mixtique lupis vrsi gradientes

A siluis statuunt vrbis adire domos:

Non erat in terris monstrosum quicquid abortum,
Seu genus, vnde furor ledere posset humum,

Quin venit et creuit, spersus velut imber ab austro,
Qualibet ex parte parsque furoris adest.

Tunc in aperta loca que monstra prius latuerunt
Accedunt, paribus suntque recepta suis: 890
Belua vasta, ferox, siluis que palustribus exit,

Qui tantum rabie non furit, immo fame;

Plus tamen ex rabie dispersam seuit in urbem,
Que stupet ignotum tale venire malum.

Agresti furia iurat siluestris, vt vno

Legibus excussis iura furore ruent:

Tantus adest numerus seruorum perdicionis‚
Cingere quod murus vix valet vllus eos.

Cum furor vrget opuS‚ remanet moderacio nulla,
Set magis in vetitum quodlibet ipse ruit: 900
Sponte sua properant, nichil est prohibere volentes,
Sic valet inceptam tollere nemo viam:

Omnia traduntur, postes reserauimus hosti,
Et fit in infida prodicione fides.
Vt fremit acer equs, qui bellicus ere sonoro
Saltat, et ignorat proximiora mala,
Sic fera rusticitas incircumspecta malorum
Incipit, et finem non videt inde suum:
Victricem repetit dextre coniungere dextram ’
Concio seruilis, quam furor omnis habet. 910
Sic adeunt vrbem turbe violenter agrestes,
Et maris vt fluctus ingrediuntur eam.
O quam magna nimis res et spectabile mirum
Creuit in introitu de nouitate mali!
Aula palentina grandis mutatur in vrbe,
Omnis et in formam vertitur ipsa case3
Atque casas minimas subito mutauit in aulas
Sors, que iudiciis tunc fuit egra magis.
Ecce Iouis festina dies de Corpore Cristi‚
882 poterat C 893 om. D (marg. deficit versus in copia)

