160 VOX CLAMANTIS

Inueniet tardam ne sibi lentus opem:
Opprime, dum noua sunt, subiti mala semina morbi,
Et tuus incipiens ire resistat equs ;
Nam mora dat vires, teneras mora conficit vuas,
Et validas segetes quod fuit herba facit. 1950
Si Venus agreditur, tibi sit magis aspera vita,
Flamma recens modica sepe retardat aqua.
Vt corpus redimas, ferrum pacieris et ignem,
Quantum fert anime plus medicina tue.
Ocia si tollas, periere Cupidinis arcus,
Extincteque iacent et sine luce faces.
Vt non delinquas, debes imponere culpe
Frena, vagos gressus, ocia queque fugans.
Presbiteros opere de re sibi que sit honesta,
Aut se de precibus sollicitare decet: 1960
Fecit enim sportas, vt frangeret ocia, Paulus,
Namque vagans aliquo noluit esse modo.
Ex requie cerpit pestis seuissima luxus,
Armiger et fame prodigus hostis honor:
Ex requie sequitur infortunata voluptas,
Pauperies anime, criminis omne nephas.
Luxuriant animi varia sub ymagine moti,
Saltem virtutis dum caro nescit opus:
Vtile nempe dabit deus omne viris operosiS,
Debet mercedis pondera ferre labor. ¹970
Sollicitudo decet animam discreta, labores
Dum subit, vt vicia carne domare queat:
Sollicitudo iuuat corpus, perquirat vt illa
Victum, quo licitis viuat in orbe modis:
Ocia dumque caro petit et torpet labor exul,
In scelus ex solito more paratur iter. i
Demon femineos et molles diligit actus,
Quando viri virtus omne virile negat3
Ocia quippe nocent in talibus absque labore,
Quorum Cristicolis non valet esse salus. 1980
Culpa quidem longe facit esse deo, prope virtus ;
Displicet ista deo, placat et illa deum.

1963 serpit CE

 

