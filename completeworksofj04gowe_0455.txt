VICIORUM PESTILENCIA 347

Ecclesie turbant subdola sicque fidem.
Inuentor sceleris sceleratus apostata primus
Angelicas turmas polluit ipse prius 3
Postque ruit nostros paradisi sede parentes,
Morteque vitales fecerat esse reos:
Callidus hic serpens nec adhuc desistit in orbe,
Quin magis in Cristi lollia messe serit.
Ecce nouam sectam, mittit que plebis in aures, 3³
Ad fidei dampnum scandala plura canit:
Sic vetus insurgit heresis quasi Iouiniani,
Vnde moderna fides commaculata dolet:
Ysurpando fidem vultum mentitur honestum,
(laucius vt fraudem palliet inde suam:
Sub grossa lana linum subtile tenetur,
Simplicitas vultus corda dolosa tegit.
Fermento veteri talis corrumpit aceruum,
Qui noua conspergit et dubitanda mouet:
Dum magis incantat, obtura tu magis aures, 40
Forcius et cordis ostia claude tui:
Simplicitate tua ne credas omne quod audis;
Que docet ambiguus auctor aborta caue:
Nil nouitatis habens tua mens fantastica cedat3
Vt pater ante tuus credidit, acta cole.
Vera fides Cristi non hesitat, immo fideles
Efficit vt credant cordis amore sui:
N il valet illa fides vbi res dabit experimentum,
Spes tamen in Cristo sola requirit eum:
Recta fides quicquid rectum petit, omne meretur, 5³
Quicquid possibile creditur, ipsa potest.
Argumenta fides dat rerum que neque sciri,
Nec possunt verbo nec racione capi:
Subde tuam fidei mentem, quia mortis ymago
Iudicis eterni mistica scire nequit:
Vt solus facere voluit, sic scire volebat
Solus, et hoc nulli participauit opus.
Vna quid ad solem sintilla valet, vel ad equor
Gutta, vel ad celum quid cinis esse potest?
Leticiam luctus, mors vitam, gaudia fletus (ω
Non norunt, nec que sunt deitatis homo:
35 palliet F (corr.) palleat SCHLB paleat E 58 scintilla CEL

 

