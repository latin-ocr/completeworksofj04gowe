⁴ Α - ςᾼι xss-Qfflv;›fflsswssm-fflm

 

LIBER SECUNDUS

Tot quoque diuicie quando fuere sue,
Cumque Philisteum constat vicisse gigantem
Funda manu Dauid, num deus ista tulit?
Cumque dies fuerant Ezechie morientis

Sic elongati, mors quoque cessit ei,

Set cum de culpa fuit excusata Susanna,
Hester et in populo glorificata suo,

Dic que fortuna tunc prospera contulit ipsis?

Nulia, puto, neque iam quis rogo causet eam.

In recolente deum non est fortuna colenda,
Nec faciente malum sors valet esse bona.

Quid Pharao poterat fortunam corripuisse,
Cumque furore sui tot periere viri?
Aut Nabugodonosor sua quod mutata figura
In pecus extiterat, quid nisi culpa dabat?

Aut quid et ille Saul, qui regnum perdidit et se,

Num quia precepti fit reus ipse dei?
Non Azariam lepra candida sorte subegit,
Vsurpans templi presulis acta sibi?

Set quid Achab dicet? Naboth dum tolleret agrum,

Eius auaricia fit sibi causa necis.

Aut Roboas? quoniam senium bona dogmata spreuit,

Diuisum regnum plangit habere suum.

Aut Phinees et Ophni, quos belli strauerat ensis,

Archaque capta fuit? preuia culpa tulit.

Aut quid Hely, qui retrocadens sibi vertice fracto

Corruit a Sella, dum stupet inde noua?

Non sors fortune poterat sibi talia ferre,

Set pro peccatis contigit illud eis.

Qui male fecerunt mala premia fine tulerunt,
Namque malos iuste perdidit ipse male.

Cum simulacra colens populus peccasset Hebreus,

Illum tradebat hostibus ira dei:

Cum prece pulsaret celum simulacra relinquens,

Hostes terga dabant, illud agente deo.

Iudei reges valuerunt tunc super omnes,

Dum non iura sui preteriere dei;

Hostiles acies populus Iudeus in armis

Semper deuicit‚ dum bonus ipse fuit:
311 illis CE

93

310

320

330

340

