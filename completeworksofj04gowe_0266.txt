168

vox CLAMANTIS

Est dare nec vacuum ventre tumente locum.
Pluribus ex causis monachus vitare Lieum

Debet, ex est vna, ne caro stupra petat3

Nec bona confratrum vastet, nec in ebrietate

Desideat, nec eo febricitetur homo.

Attamen ipse nichil curat, quin replet inane

Corpus, et est anime cotidiana fames.

Nunc niueus panis monachis subtileque vinum

Et carnes festa cotidiana parant,-

Nunc cocus ecce coquit, assat, gelat atque resoluit,

Et terit et stringit, colat et acta probat.

Si poterit monachus ventrem crassare gulosus,

Sit labor vt sacris nil putat esse libris:

Despiciens manna plebs ista nigras petit ollas,

Preponit vicia moribus atque sua.

Ne macerare fames crassos queat, en gula plene

Languentes stomachos ventris amica replet:

Quid sit honorari nescit, set ventre beari,

Hoc, dicit monachus, est via, vita, salus.

Accelerans currit cito, curn pulsatur ad ollam,

Preterit a mensa mica nec vna sibi 3

Set pede spondaico lentus de nocte resurgens,

Cum venit ad laudes, Vltimus esse petit.
Ordinis in primo monachis domus antra fuere,

Aulaque nunc grandis marmoris ornat eos:

Nulla coquina sibi fuerat fumosa, nec igne

Deliciosa cocus cocta vel assa tulit 3

Non cibus excoctus neque fercula carne repensa

In primo monachis ternpore crassa dabant3

Corporis ingluuies animas non pressit eorum,

Nec calefacta caro callida stupra petit:

Vesteque pellicea sua corpora nuda tegebant,

Qui modo de lana mollius ipsa tegunt:

Herba dabat victum, fons potum, turpeque vestem

Cilicium, nec eo ternpore murmur erat.

Non erat invidia claustralis tunc neque pompa 3

Qui fuerat maior, seruit vt ipse minor:

Non erat argenti pondus neque circulus auri,

Que poterant sanctum tunc violare statum:

72 esse SG ipse CEHDL 79 dum CE

60

80

90

 

