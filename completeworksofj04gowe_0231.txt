LIBER TERCIUS

Expedit vt facias quod tibi dictat opus:
Tunc bene fortis equs reserato carcere currit,
Cum quos pretereat quosque sequetur habet.

Legis enim veteris scripture sunt memorande,
Quo bonus exemplum pastor habere queat.
Commemoranda satis fuit hec sapiencia, quando
Ante gregem virgas ordinat ille Iacob:
Partim nudat eas ablato cortice, partim
Corticis indutas veste relinquit eas.
In virgis splendet sublato cortice,candor‚
Cum de scripturis splendida verba trahit3
Cortex saluatur, cum litera sola tenetur,
Et pastor sensu simplice pascit oues.
Set quid pastores dicent exempla negantes?
Vt sibi proficiant ista nec illa tenent.
Cuius nec vita bona seu doctrina iuuabit,
Instruat vt populum, nil reputamus eum.
Indiscreta tamen sunt qui documenta parantes
Scismatis in plebem magna pericla mouent.
Indocti causa doctoris sepe scolares
Virtutis capiunt commoda nulla scole:
Sic importuni prelati, quamuis habundent
Dogmata, si desint acta, vigore carent.

Quidam corripiunt magis ignibus impetuosi,
Et velut vrsus oues de feritate premunt3
Talis enim doctor, cum durius increpat vllum,
Ledit eum cuius debuit esse salus 3
Vulnerat ipse reos, set vulnera nulla medetur ς
Prouocat in peius quod fuit ante malum:
Sic nos prelati nequit os curare superbi,
Cum viciosus homo moribus auctor erit.
Est et prelatus, qui corripiens quasi blando
De sermone fauet, nec reus inde cauet:
Corripiebat Hely pueros dulcedine patris,
Non viee pastoris, non grauitate soni3
Pro quorum culpa dampnatur Her, quia valde
Impius in pueris per pia verba fuit.
Sic pastor qui subiectos non corripit, iram
Summi patris emens carcere dignus erit.

1124 Et CEGDL Est SHTH2 1149 subectos S

137

1120

1130

1140

1150

