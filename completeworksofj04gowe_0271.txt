LIBER QUARTUS 173

Cur, queso, cupiat quicquam qui cuncta reliquit?
Ad mala cur redeat qui bona facta vouet?
Terram contempnas qui celum queris habere3
Si mansura petas, hec fugitiua fuge. 250
Numquid habent monachi proprium de iure creati?
Nescio de iure, tu tamen acta vide.
Si feretri custos, poterit dum carpere nummos,
Quid proprium querit, hic michi testis erit ,-
Seu quod in officiis monachus quandoque regendis
Propria conseruat, exitus acta probat.
Nam cum congeries sibi sit, tunc inde nepotes
Ditat‚ et en claustra sic parat ipse noua 3
Sepeque quos natos gignit vocat ipse nepotes,
Ad laudem Veneris, quarn colit ipse pius: 260
Eius enim nati sunt ficto nomine versi,
Versaque sic pietas ceca iuuabit eos.
Sic viget in claustris elemosina ficta sinistris,
Dum monachus genitis dat sua dona suis:
Sic floret pietas mundo secreta monilis,
Talia dumque dari fingit amore dei.
Cum furtum licitum fuerit, tunc dicere possum
Quod licet ex dono talia ferre deo 3
s Set qui sic proprios communia vertit in vsus,
ξ Ex merito doni fert maledicta dei: 270
l Talibus in donis curuantur claustra ruinis,
Horrea cum granis compaciuntur eis.
Centum claustrales macerantur, vt hii duo vel tres,
Officiis dum stant, pinguia labra gerant.
‘Omnia sunt nostra,’ dicunt, lanx non tamen equa
Pendet, dum solus plus capit ipse tribus.

 

Hic loquitur qualiter monachi extra claustrum vagare
non debent.

Capru. v. Est mare viuentis habitacio congrua piscis,
Et claustrum monachi stat domus apta sibi:
Vt mare defunctos retinere negat sibi pisces,
Sic claustrum monachos euomit inde malos. 280
Non foris a claustris monachus, nec aqua fore piscis

273 vt (ut) CEHGDLT et S

 

