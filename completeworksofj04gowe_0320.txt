218

VOX CLAMANTIS

Commoda sunt hominis absque labore nichil;
Rusticus ergo sua committat membra labori,
Ocia postponens, sicut oportet agi.

Horrea sicut ager sterilis sub vomere cultus
Fallit, et autumpno fert lucra nulla domum,
Sic miser ipse, tuo cum plus sit cultus amore,
Rusticus in dampnum fallit agitque tuum.
Nulla ferunt sponte serui seruilia iura,

Nec sibi pro lege quid bonitatis habent:
Quicquid agit paciens corpus seruile subactum,
Mens agit interius semper in omne malum.
Contra naturam fiunt miracula, vires

Nature deitas frangere sola potest:

Non est hoc hominis, aliquis quod condicionis
Seruorum generis rectificare queat.

620

Hic loquitur eciam de diuersis vulgi laborariis‚ qui sub
aliorum regimine conducti, variis debent pro bono communi
operibus subiugari.

Capm. x.

Gens et adhuc alia cultoribus est sociata,
Que stat communis, ordo nec vllus eis:

Hii sunt qui cuiquam nolunt seruire per annum,
Hos vix si solo mense tenebit homo,

Set conventiciis tales conduco dietis,

Nunc hic, nunc alibi, nunc michi nuncque tibi.
Horum de mille vix est operarius ille

Qui tibi vult pacto fidus inesse suo.

Hec est gens illa que denaturat in aula,
Potibus atque cibis dum manet ipsa tuis:
Dum commensalis conductus sit tibi talis,
Omnes communes reprobat ipse cibos:

Omnia salsa nocent, tantum neque cocta placebunt,

Ni sibi des assum, murmurat ipse statim3

Nil sibi ceruisia tenuis neque cisera confert,
Nec rediet tibi cras, ni meliora paras.

O cur sic potum petit hic sibi deliciosum,
Quem fouet ex ortu limpha petita lacu?
Pauperis ex stirpe natus, quoque pauper et ipse,
Vt dominus stomacho poscit habere suo.

637 lvo paragr. SD 643 seruisia CE

630

640

