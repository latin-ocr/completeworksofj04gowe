74

VOX CLAMANTIS

Que dedit, vnde maris victa procella silet!

Nam deus vt voluit, plus dum furit equoris vnda,

Grata superveniens hora salutis adest.

Quod deus ipse suam pro tempore distulit iram,

Vocis ab excelso protulit ista sonus ;

Aeris e medio diuina voce relatum

Tunc erat et nostris auribus ista refert: 1890

Dixit, ‘Adhuc modicum restat michi tempus, et ecce

Differo iudicium curn pietate meum.'

Cilla per hoc verbum paciens restrinxit hiatum,

Quod prius exhausit protinus illa vomit ; 1

Sicque iubente deo nauis, quam seua vorago

Sorbuit‚ erigitur equoris alta tenens:

Sic prius austerus stat sub moderamine motus,

Tantus celesti venit ab ore vigor:

Et iam deficiens sic ad sua verba reuixi,

Vt solet infuso vena redire mero. 1900
Conclamant naute, surgunt pariter properantque

Quilibet officium fortificare suum:

Sic inter medium vite mortisque reformant

Cursum, quo breuiter tucius ire putant:

Exiguam veli, que tunc tamen integra mansit,

Extollunt partem, ducat vt ipsa ratem.

Tanta fit ingluuies et aquarum fluxus habundans,

Vix quod sedatas terra resumpsit aquas:

Set mare qui pedibus calcauit in orbe misertus,

Horrida compescens tempora leta dedit: 1910

Equora constrinxit celique foramina clausit,

Et minus iratas cedere iussit aquas:

Nebula deiecit nimbis aquilone remotis,

Nec fragor vlterius voce tonante furit:

Equoris arcet aquas, iubet vt sit terminus illis,

Ne maris infirmam plus terat ira ratem.

Tunc celo terras ostendit et ethera terris,

Et pelagi furias pescuit ipse feras:

Tunc loca concrescunt, quia decrescentibus vndis

Pax redit, atque probis fit renouata salus. 1920
Fusca repurgato fugiebant numina celo,

F ulsit et optata clarior illa dies 3

Ortaque lux radiis solidum patefecerat orbem,

