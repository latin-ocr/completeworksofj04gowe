 

 

 

 

LIBER SEXTUS 241

En cecidit Babilon, cecidit quoque maxima Troia,

Romaque mundipotens vix tenet illa locum.
Omnis habet subitum mundana potencia finem,

Atque fuga celeri deserit ipsa suos: 400

Iudex, ergo time, magnos qui scandis honores,

Teque ruinoso stare memento loco.

Omne quod est mundi tibi carum transiet a te,

Inque tuis meritis iudicat ipse deus:

Equaque lex domini tunc que modo cernis ineque

Discernet, que tibi pondera iusta dabit.

Cum te terribilis exactor missus ab equo

Iudice sulphurei merget in yma laci,

Prodolor! infelix tunc, quamuis sero, dolebis,

Talibus in falsis spem posuisse bonis: 410

Gemma vel argentum nec ibi descendet et aurum,

Nec fragilis mundi gloria lapsa breui.

Iudicibus populi vanum tamen est quod in ista

Materia scripsi3 perdita verba dedi:

Que nam iusticia, que vel sit Iudicis equa

Condicio, non est tempore visa modo:

Iusticiarius est ; sub tali nomine fallit,

Qui sine iusticia nomen inane gerit.

Hic loquitur de errore vicecomitum, Balliuorum, necnon et
in assisis iuratorum, qui singuli auro conducti diuitum causas
iniustas supportantes, pauperes absque iusticia calumpniantur
et opprimunt.

Capm. vi.

Nunc eciam vicecomitibus quid dicere possum?
Numquid in assisis dant nocumenta viris? 420
Macra fit hec causa, de qua viget vnccio nulla
Distillans‚ vt eis vncta sit inde manus:

Legis in assisa si sint tua dona recisa,
Ius perit et causa scinditur inde tua3
Si tamen assessa sint pre manibus tua dona,
Tunc potes assisis sumere lucra tuis.
thue bouem, precio qui stat conductus aratro,
Sic tibi iuratos munere ferre vales:
Hii tibi proque tuis vendent periuria nummis,
Sic aurum iura vincit in vrbe mea: 430

405 que tunc modo C 430 orbe CE

**** R

