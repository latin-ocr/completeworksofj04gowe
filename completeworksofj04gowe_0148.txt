58

VOX CLAMANTIS

⁶ Fer, precor,’ inquit, ‘opem‚ nostroque medere timori,
Egraque sors abeat, o deusl' omnis ait. 1290
Rusticus ingenuis, ‘Stat magna potencia nobis,'
Dixerat, ‘et vester ammodo cesset honor.'
O genus attonitum gelide formidine mortis,
Quam variata tibi sors dedit ista mali!
Est in thesauris abscondita causa supremis,
Cur ruit ingenuos tanta procella viros.

Pax perit atque quies, animalia namque pusilla
Intrepido corde bella tremenda ferunt:
Que fuerant prede nuper, sibi querere predas
Vidi, set preda nulla resistit eis. 1300
Vidi nam catulos minimos agitare leonem,
Nec loca tuta sibi tunc leopardus habet:
Aspera grex ouium pastori cornua tendunt,
Cordis et effuso sanguine tincta madent:
Postpositaque fide Cristi‚ furientibus illis,
Ecclesiam reputant atque lupanar idem.
Perfida stulticia tunc temporis omne negauit,
Quod natura sibi vel deus ipse petit:
Non timet ipsa deum neque mundi iura veretur,
Set statuit licitum criminis omne malum: 1310
Ordine retrogrado sic quilibet ordo recessit,
Nec status ipse sapit quid sit habere statum.

Frumenti spicas tribulus vastauit‚ et ipsas
Cardo supercreuit et viciauit agros.
Loth capitur, pastor rapitur, locus expoliatur,
Et qui cuncta videt secula ceca sinit.
Tunc pro peccatis populi fit pena beatis,
Cunctaque sacra furor esse nephanda putat:
Demonibus homines subici culpis meruerunt,
Tunc quia non hominem nec timuere deum. 1320
Murmurat ex more plebs improba digna dolore,
Murmur et in populo iurgia multa mouet:
Iura sacerdotum presumentes, et honores
Tollentes, iram commeruere dei.
Fulgurat interius dolor huius turbine pestis,
Intonat exterius horrida turba sonis:
Conclamant furie, respondet flebile tellus,

1308 dedit D 1312 sit (ΣΕ scit SHD

 

