 

LIBER QUARTUS

Conuentus custos Genius confessor et extat,
Et quandoque locum presulis ipse tenet:
Sub specie iuris in claustro visitat ipsas,
Quas veniens thalamis, iure negante, regit.
Sit licet in capa furrata, dum docet ipse,
Nuda tamen valde iura ministrat eis:
Iudicio Genii pro culpis sunt lapidate,
Set neque mortalis aggrauat ictus eas.
O virtus cleri cum sit custos animarum,
Quanta sacerdotis gesta beata patent!
Alter vt ipse deus, 'quas percutit, ipse medetur,
Ne foris a cella sermo volare queat.
Si pater est sauctus, sic mater sancta, set infans
Sanccior, ex claustro fit quia natus homo.
Hoc genus incesti dampnabile grande putarem,
Sit nisi quod mulier de leuitate cadit.
Non temptabis eas igitur, scis namque quod vnam
Rem poterit fragilem frangere causa leuis;
Femina nam iuuenis nisi preseruata frequenter
Extat eo fragilis quod genus esse docet:
Dum nouus in viridi iuuenescit cortice ramus,
Concuciens tenerum quelibet aura ruet.
In quibus est claustris sapiens discrecio custOS,
Clauditur ex altis sepibus ista seges.
Facta fuit fragilis de limo carnis origo,
Sedibus e superis spiritus ille venit:
Spiritus est promptus, infirma car03 magis ergo
Noli cum sola solus habere locum:
Non debet sola cum solo virgo manere,
Famaque, non tacto corpore, crimen habet.
Sicut et est claustris, ita sit custodia campis,
Ludus erit licitus et labor aptus eis:
Hiis sine labe iocis liceat monialibus vti,
Que pudor et leges et sua iura sinunt.
Velatas ideo fragilis ne subruat error,
Sub moderante manu frena pudica iuuant.

Quid michi, si fallat vxor de fraude maritum,
Qui nichil vxoris scit neque facta videt?
Set de fraude sua miror que decipit ipsum,

635 qui (ΞΕ

183

600

610

