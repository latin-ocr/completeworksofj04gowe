30

VOX CLAMANTIS

Fedat et hunc cicius qui magis ornat eum.
Forcius ergo timor stimulans acuatur in ipsos,
Et premat hos grauitas quos furit illa quies:
Qui premunitur non fallitur ingeniosus,
Per mala preterita dampna futura cauet.
Dextra tamen domini virtutem fecit, vt illa
A me transiret plena furore dies: 2110
Contritus laqueus est, a quo liber ablui,
Et velut a sompno sum renouatus homo.
Vt cecidi subito, subiti releuamina casus
Dat deus, et lapsum subleuat ipse pedem:
Viuere nunc video michi sompnum, nunc puto vitam
Esse meam, nouitas cor michi tanta tenet:
Me polus absoluit, quamuis sua fulmina misit,
Terret nec nocuit illa procella michi.
Qui michi consilium viuendi mite dedisti,
Cum foret in misero pectore mortis amor, 2120
Est michi, quod viuens tibi iam pro munere laudes
Reddo, quod vlterius sis michi vita deus:
Gaudia posco michi renoues, deus, est quia longo
Tempore leticie ianua clausa mee.
O mea si tellus, quam non absorbuit equor,
Debita sciret eo reddere vota deo!
Castigauit eam dominus, nec in vlcera mortis
Tunc tradidit, set adhuc distulit ira manum.
Quicquid agant laudis alii, non ipse tacebo,
Quem deus in furiis vulsit ab ore maris: 2130
Set quia tunc variis tumidis iactabar in vndis,
Que mea mens hausit, iam resoluta vomet.
Me licet vnda maris rapuit, mea numina laudo,
Fluctibus ingenium non cecidisse meum.
Dum mea mens memor est, scribens memoranda notabit,
In specie sompni que vigilando quasi
Concepi pauidus, nec dum tamen inde quietus
Persto, set absconso singula corde fero.
Non dedimus sompno quas sompnus postulat horas,
Tale licet sompnis fingo videre malum. 2140
O vigiles sompni, per quos michi visio nulla
Sompniferi generis set vigilantis erat!

2123 renones est ct quia D

 

