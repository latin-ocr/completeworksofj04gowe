LIBER TERClus 129

Sis pius et paciens, tua sitque modestia cunctis

Exemplum pacis, duret vt illa magis.'

Hec ita cum legi, confestim me stupor vrget‚

Qualiter in clero bella videre queo: 810

Querere sic volui de clero, quis foret ille

Qui michi responsum de racione daret.

Questio mota fuit, qua sumpta clericus vnus

Astat et oppositis prompserat ista meis;

Supponens primis quod ei sit culmen honoris

Pontificis summi, talia dixit ibi.
‘Diuidit imperium terrena potencia mecum,

Iureque celicolo subdita regna colo;

Set quia terra prope nos est celumque remotum,

Que magis est nobis terra propinqua placet. 820

Aula michi grandis, sublimis et arte decora,

Nobilis est thalamus, mollis et ipse thorus:

Vt placeant ori que postulo, de meliori

Fercula lauta cibo sunt michi, vina bibo:

Ex auium genere, de piscibus omne salubre,

Vt magis est placitum, dant michi ferre cibum:

Singula que genera vini dat potibus vua

Optineo, quod in hiis sit michi nulla sitis.

Sunt michi carmina consona, fimpana, letaque musa,

Histrio dat variis cantica plena iocis: 830

Que mare, terra parit, meliora vel aera format,

Sunt michi prompta foro, sicut habere volo.

Est michi vinea, sunt viridaria fonte reclusa,

Que peto de mundo cuncta tenere queo:

Est michi fecundus dotalibus ortus in agris,

Pompaque castrorum, summus et vrbis honor:

Silua feras, volucres aer suscepit habendas,

Et mare quam variovpisce repleuit aquas.

Set loca non tantum nobis, nec et illa creata

Sufficiunt, auri sint nisi dona lucri. 840
‘Ecce fores large, quas seruat ianitor arte,

Sic vt in has pauper nullus habebit iter:

Curia quos reprobat isto sermone repellit,

“State foras, vacui, flebitis ante fores.'’

Que non dona manum presentat ianitor illam

840 lucri] dei EHT
*Νι* K

