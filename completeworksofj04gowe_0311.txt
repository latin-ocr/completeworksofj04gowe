LIBER QUINTUS 209

Numquid et ipsa breui tempore vana perit. 280
O, cur sic miles mundi sibi querit honores,

Cuius honor mundi stat sine laude dei,

Vulgi vaniloqui sermones miles honorem

Credit, et hos precio mortis habere cupit?

Nil tamen ipse cauet dum vincitur a muliere,

Quo reus ante deum perdit honoris opem.

Quid sibi vult igitur audacia sic animosa
Militis in vacuum, que racione caret?

Laus canitur frustra, nisi laudis sit deus auctor3

Dedecus est et honor qui sonat absque deo. 290
Nescio quid laudis cupit aut sibi miles honoris,

Dum deus indignum scit fore laudis eum.

Hic loquitur interim de commendacione mulieris bone,
cuius condicionis virtus approbata omnes mundi delicias

 

vix sapiens resistit.

lCapm. vi. Vna fuit per quam mulier deus altus ad yma

Venit, et ex eius carne fit ipse caro,

Cuius honore magis laudande sunt mulieres

Hee quibus est merito laudis agendus honor.

De muliere bona bona singula progrediuntur,

Cuius honestus amor prebet amoris opem:

Preualet argento mulier bona, preualet auro,

Condignum precii nilque valebit ei ; 300

Lingua referre nequit aut scribere penna valorem

Eius, quam bonitas plena decore notat.

Nobilis in portis reuerendus vir sedet eius,

Hospiciumque suum continet omne bonum:

Vestibus ornantur famuli, quas ordine duplo

Eius in actiuis fert operosa manus:

Ocia nulla suos temptant discurrere sensus,

Quos muliebris ope seruat vbique pudor.

Sic laudanda bona meritis est laude perhenni,

Quam mala lingua loquax demere nulla potest. 310
Que tamen econtra mulier sua gesserit acta,

Non ideo reliquas polluit ipsa bonas:

Sunt nichil illa probo cum de vecorde loquamur,

281 sic CEHGDL si S
st **** P

transcendit: loquitur eciam de muliere mala, cuius cautelis ·

