 

LIBER SEPTIMUS

Naturam viciis seruit ad acta foris 3
Ac anime racio carnis viciata vigore
De virtute nichil interiore sapit.

Morigeri cicius modo sunt derisio plebis,
Et scola peccati iustificabit opus:
Que solet illa viros veteri de more beare,
Iam noua virtuti frena libido mouet.
Inter eos mundi quibus est donata potestas,
‘Sic volo, sic iubeo,' sunt quasi iura modo.
Succumbunt iusti clamantes, ‘Vel quod in orbe
Impia pars hominum singula regna terit.'
Vis prohibet leges, euertunt crimina mores,
Virtus peccati turbine quassa perit:
Mundus turbatur, rerum confunditur ordo,
Involuitque simul omnia grande chaos.

Squalidus in terra sic stat genitor genitusque,
Quod natura suo vix stat in orbe loco.
Liuor et ambicio, gula, fraus, metuenda libido,
Ira, tumor mentis, scismata, laudis amor, ⁴
Ambiciosus honor, amor et sceleratus habendi,
Ipse voluptatis vsus et ecce malus,
Furta, rapina, dolus, metus et periuria, testes
Sunt mundi quod erit ammodo nulla fides.

305

1180

1190

1200

Hic loquitur de variis vindictis occasione peccati in hoc
seculo iam quasi cotidie contingentibus, que absque ius-
torum virorum meritis et oracionibus nullatenus sedari
poterunt.

Capm. xxii.

****

Ecce dies veniunt, predixit quos fore Cristus‚
Et patuere diu verba timenda dei.
Precessere fames, pestis, motus quoque terre,
Signaque de celo, stat quoque guerra modo:
Nititur aduersus regnum consurgere regnum,
Gens contra gentem, sic patet omne malum.
Vt pecoris sic est hominis fusus modo sanguis,
Victa iacet pietas, et sinit ista deus:
Est et adhuc vindex extenta manus ferientis
Continuans plagas, nec timet vllus eas.
1186 mouet] tenet EDLT
Cap. xxii. Heading 2 quotidie CED

x

1210

