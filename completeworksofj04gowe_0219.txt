LIBER TERCIUS

Hanc tenet intrusor modo set paganus, ab illa
Thesauris nostris nulla tributa feret.

Nos neque personas neque res repetendo monemus
Bella viris istis, lex ibi nostra silet:

Non ibi bulla monet, ibi nec sentencia lata
Aggrauat, aut gladius prelia noster agit:

Que sua sunt Cristus ibi, si vult, vendicet ipse,
Proque sua bellum proprietate ferat.

Nos ita longinquis non frangimus ocia guerris,
It neque pro Cristi dote legatus ibi;

Set magis in fratres, signat quos vnda renatos,
Pro mundi rebus publica bella damus.

Mandatum Cristi clerus quod predicet extat,
Et sibi sic lucrum spirituale gerat;

Non lego quod mundi pro lucro clerus ad arma
procedat, set ibi parcat arnore dei.

Sermo tamen cleri paganos nescit, vt illos
Conuertat, nec eo se iuuat ipse lucro:

Castra sibi que domos pocius lucratur et Vrbes,
Pro quibus, vt vincat, sorcius arma mouet.

Est sibi quod proprium, sic spirituale recusat,
Torpet et improprie quo foret ipse vigil 3

Que tamen impropria Cristus sibi dixerat, illa
Mundi terrena propriat ipse sua:

Sic magis impropria propriat, propriisque repugnans
Dispropriat clerus, que dedit acta deus.

Venit enim princeps huius mundi, famulatum
Optinet et nostrum, fert quia grande lucrum.
Cristi pauperiem mens nostra perhorret auara,
Ocia ne nostri corporis ipsa premat3

Nec sua cor mulcet humilis paciencia nostrum,
Hoc etenim nostra pompa superba negat:
Nullus nos cinget nisi libera nostra voluntas,
Cuius habet tenera ducere frena caro.

Conditor est iuris qui spernere iura videtur,
Nec tenet ipse vias, quas docet esse suas 3
Crimina condempnat qui crimine primus habetur,
Corripiens alios deteriora facit.

Ipse suas maculas, qui noscere vult aliorum,
685 Ne C

125

660

670

680

690

