LIBER SEXTUS 265

Omne quod est regi placitum non expedit illi,
Que sibi iura volunt, absque rigore licent:
Mira potest regis pro tempore ferre potestas,
Vana tamen finis comprobat acta satis.
Si positum lance sit onus cum regis honore,
Non honor est tantus sicut habetur onus.
Rex sibi commissas regni componere leges
Debet, et a nullo tollere iura viro:
Nunc tamen in plebe vox est, quod deficiente
Lege dolus iura vendicat esse sua: 1180
Sic bona iusticie fraus compta subintrat, et inde
Inficit occultam lex hodierna fidem.
Quo lex decessit, error sibi regna repressit,
Vnde decet regem ponere iuris opem.

O rex, ergo tui detergas crimina regni,
Et rege discretus que tibi suadet opus:
Perdita restaures communia iura, que leges
Ad regnum reuoca, crimen et omne fuga.

Consilium nullum te tangere possit iniquum,

Rex nec in hac terra proditor esse tua3

Omne malum cedat, ne ledere possit, et omne

Est quod in orbe bonum, det deus esse tuum.
O tibi, Rex, euo detur, fortissime, nostro

Semper honorata ceptra tenere manu 3

Assit et illa dies, qua tu, pulcherrime Regum,

Quatuor in niueis aureus ibis equis.

Qualis et Augusti nuper preconia Rome

Extiterant laudis sint renouanda tibi. 1180*

Augeat imperium nostri ducis, augeat annos,

Protegat et nostras aucta corona fores:

Stes magis, o pie Rex, domito sublimis in orbe,

Cunctaque sint humeris inferiora tuis.

Que magis eterne sunt laudis summus ab alto

Aurea det dextre fulgida ceptra tue:

Qui tibi prima dedit, confirmet Regna futuri,

Vt poteris magno magnus honore frui.

1171* te tangere T detangere DL 1178* aureis D 1180* sunt D
1182* foras D

 

