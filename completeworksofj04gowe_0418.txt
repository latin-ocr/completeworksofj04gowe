310

1380 Et lupus SHDI: Pastor et CG (ra-5.) Lupus et E

VOX CLAMANTIS

Et velut vrtica‚ que solet esse rosa:

Que fuerat pulcra, quasi monstrum stat reputata3
Fit caput in caudam, sic terit omnis eam.
Scandala feda parit nouiter transgressa nouerca,
Omnis que laudis mater et hospes erat:

Que fuit angelica nuper, nunc angulus extat,
Languet et in tenebris sorde repressa magis.
Patria, quarn famam dicunt habuisse sororem,
Est magis infamis omnibus ipsa locis:

Que fuerat digne super omnes celsior orbe,
Nunc deus est alibi, subditur ipsa quasi:
Ordine retrogrado quicquid sibi laudis habebat
Cedit, et instabilis vndique spreta iacet.

Firma mouet, ruit alta, terit modo forcia discors
Error, et innumera spergit vbique mala:
Torpescunt proceres, clerus dissoluitur, vrbes
Discordant‚ leges sunt sine iure graues:
Murmurat indomitus vulgus, concrescit abvsus
Peccati solitus3 sic dolet omnis humus.

Hinc puto quod seuit pes terreus in caput auri,
Et lupus agnorum cornua vana timet.

In meritis hominum solum deus aspicit orbem,
Et sua de facto tempora causat homo.

O sterilis terra morum, sani viduata
Consilii, lesa nec medicamen habens,
Dic vbi fortuna latitat modo, qua reputabas
Nuper in orbe tuum non habuisse parem.
Si Lachesis sortem tibi contulit esse dolosam,
Iam venit ipsa tui reddere pacta doli:
Nunc palletque tuis nigris Aurora venenis,
Cuius lux aliis fulsit in orbe magis;
Nuncque iuuentutis flos que tibi creuit habunde
Aret, et a viciis inveterata peris 3
Fedaque nunc volucris, venturi nuncia luctus,
Concinit in fatis bubo propheta tuis.
Scit deus hanc causam specialius esse notandam,
Qua locus iste modo distat honore suo:
Hoc scio, quod cunctis locus in prouerbia crescit,

SEHG soluere CDLT

1360

1370

1380

1390

1388 reddere

