268

VOX CLAMANTIS

Est nec Heliseus, Naaman neque fit modo sanus,
Vult tamen en Giesi sumere dona sibi.

Euolat ex archa modo nec redit ipsa columba,
Cuius enim coruus iam regit ipse vices.

Sic capit exempla nullus de lege vetusta,

Quo testamentum defluit ecce nouum.

Dic vbi sunt illi qui nuper in ordine Cristi
Rebus et exemplis dogmata sancta dabant.
Mortuus est Petrus, stat Liberius modo, cuius
Custodit portas Simon in arte Magus.

Nuper conuersum de Saulo sencio Paulum,
Saulum de Paulo nuncque redire scio.
Gregorii scripta verbis seruanda iubemus,
Nostris set factis ipsa neganda damus.
Martini legimus donum, set diuitis aures
Nos surdas gerimus, quo bona nulla damus.
Dic vbi defunctis alter sit in orbe Thobias,
Dic vbi vel pietas corda moderna mouet.
Aduerso paciens, conuerso tempore mitis,
Iob fuit, et stabili mente remansit idem:
Nunc tamen econtra de prosperitate superbit
Omnis, et aduerso tempore murmur agit.

Ordinis instructor nunc mortuus est Benedictus,
Set Iulianus adhuc viuit et obstat ei.

Fallit sal terre, non est in‘ quo salietur,
Fetet ob hoc anima crimine carnis olens.

Non moritur granum, manet in se set modo solum,

Occupat et terram cardo que vastat eam:

Non manet in vite rnodo palmes, sic neque fructus
Fert ea, set sterilis sicca cremanda iacet.

Lux perit a Phebo stellarum lumine verso,

Et sinit eclipsim subdita luna suam.

Nunc nouus est Arius, nouus est quasi Iouinianus;
Dum plantant heresim, dant dubitare fidem:

Ecce diem noctem dicunt, tenebras quoque lucem,
Iniustum rectum; sic perit omne bonum.

1240

1250

1260

¹²70

Hic tractat quod, sicut virtuosis nuper in ecclesia existen·
tibus succedunt viciosi, sic et mundi proceribus omnis milicie

125 1 defunctus DT

 

