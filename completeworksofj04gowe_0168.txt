73 vox CLAMANris

Dum furor incurrit, currenti cede furori,

Difficiles aditus impetus omnis habet, 2030
Desine luctari, referant tua carbasa venti,

thue iubent fluctus sic tibi remus eat.

Siue die laxatur humus seu frigida lucent

Sidera, prospicias que freta ventus agit:

Tempora sicut erunt sic te circumspice, nulla,

Sint nisi pre manibus, secula visa cape:

Ludit in humanis diuina potencia rebus,

Et certam presens vix habet hora fidem.

Semper agas timidus, et que tibi leta videntur,

Dum loqueris fieri tristia posse putes: 2040
Qui silet est firmus, loquitur qui plura repente,

Probra satis fieri postulat ipse sibi.

Ocia corpus alunt, corpus quoque pascitur illis,
Excessusque tui dampna laboris habent:

Gaudet de modico natura, set illud habundans

Quod nimis est hominem semper egere facit:

Te tamen admoneo, tibi cum dent ocia tempus,

Quicquid in hoc sompno visus et auris habent,

Scribere festines, nam sompnia sepe futurum

Indicium reddunt.' Vocis et ecce sonus 2050
Amplius hiis dictis non est auditus, et illo

Contigit vt gallus tempore more suo

Lucis in aurora cantum dedit, vnde remoto

Euigilans sompno sic stupefactus eram,

Vix ego quod potui cognoscere si fuit extra

Corpus quod vidi, seu quod abintus erat.

Nunc quia set vigilo viuens terrore remoto,

Est mea cum domino spes magis aucta meo.

Hic reddit vigilans gracias deo, qui eum in sompnis a pelago
liberauit.
Capm. xxi. Clarius aspiciens oculis vigilantibus orbem,

Nubeque depulsa convaluisse diem, 2060
Percipiens furias veteri de lege repressas,
Et noua quod fractum lex reparasset iter,
Illesosque mei nunc palpans corporis artus,
Exultans humeros sustinuisse caput,
Creuit amicicia vetus et fugit impetus ire,

 

