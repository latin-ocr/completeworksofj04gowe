 

capm. iiii.

 

LIBER QUARTUS 171

Sicque loquax digitus redimendo silencia verbi

Dictat, et in rixis plus meretrice furit:

Ora tument ira, nigrescunt sanguine vene,

Lumina commota lenius igne micant.

Sepe suum feruens oculis dabit ira colorem,

In quibus alterius mortis ymago patet:

Non minus in vultu dampnosa superbia tali est,

Quam si de iugulo sterneret ense suo. 180

Sic quamuis ordo prohibet bellare loquendo,

Pugnat, et in mente discutit ense caput:

Dum nequit ipse loqui, sub cordis ymagine raucum

Fratris in invidiam clanculo murmur agit:

Iram vultus habet, pro verbis murmura reddit,

Et necat in mente, quem manus ipsa nequit.

Tunc pallor vultus, suspiria pectoris, horror

Aspectus mote nuncia mentis erunt 3

Quicquid homo patitur nam sensus exteriores

Interior motus ad sua signa mouet. ยน90
Allegat vultus affectum mentis, et iram

Pectoris accensi de grauitate notat:

Nullus enim mentis, vt se sine voce loquatur,

Index quam vultus cercior esse potest.

Quicquid habet vestis nigredo simplicitatis,

Quid latet interius experimenta docent.

Prepositum monacho monachus postponit amore,

Inuidet hos omnes, quos nequit ipse sequi.

Conuolat ad pulsum campane quisquis in vnum,

Ordinis et forma cetera vana ferunt: 200

Vox canit ipsa choro foris, et mens murmurat intus,

Os petit in celo, mens set in orbe, locum.

Sic non materiam seruant set in ordine formam3

Fructibus ablatis corpus inane fouent:

Sic patet exterius labor et sapiencia, set quid

Stulcior interius occupat actus eos,

Hic loquitur de monachis illis qui contra primitiua sui ordinis
statuta mundi diuicias ad Vsus malos, suo nesciente preposito,
apropriare sibi clanculo presumunt.

Nulla vouere iuuat cicius quam frangere votum,
177 oculisT oculus SCEHGDLH2

