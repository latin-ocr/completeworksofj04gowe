LIBER SEXTUS 245

Quid populus ve sibi, rex nisi regnet ibi? 530
Est quid rex, nisi consilium fuerit sibi sanum?

Sunt quid consilia, rex nisi credat ea?

Attamen in nostra sic stat diuisio terra,

Quod sibi quisque suam iam legit ire viam:

Conciues hodie discordia vexat in vrbe,

Extinguit quod ius quilibet alterius;

Nec lex campestris est iam memorata magistris,

Set qui plus poterit, ipse magister erit.

Nunc clerus populum, populus culpat quoque clerum,

Et tamen in culpa perstat vterque sua: 540
Invidus alterius nunc culpat quemlibet alter,

Parsque suum proprium nulla reformat iter.

Si videas Vtrumque statum, dices quia certe

In magnis lesi rebus vterque sumus.

 

Nunc magis in specie vox plebis clamat vbique

1, Pectore sub timido que metuenda fero.

's Curia que maior defendere iura tenetur,

1, Nunc magis iniustas ambulat ipsa vias:

{j} Infirmo capite priuantur membra salute,

1 Non tamen est medicus qui modo curat opus. 550
1 Est ita magnificus viciorum morbus abortus,

1 Quod valet excessus tollere nulla manus:

11 Sic oritur pestis, per quam iacet obruta virtus,

'¹ Surgit et in vicium qui regit omne forum.

 

545—580 Text SCEHGDL Asfollows in TH2
Nunc magis ecce refert verbi clamantis ad aures
Vox, et in hoc dicit tempore plura grauant.
Crimen et, vt clamat, fert maius curia maior,
Que foret instructor, legibus extat egens.
Ad commune bonum non est (modo) lingua locuta,
Immo petit proprii commoda quisque lucri. 550
Agmen adulantum media procedit in aula,
Quodque iubet fieri, curia cedit eis:
Set qui vera loqui presumunt, curia tales
Pellit, et ad regis non sinit esse latus.

>k

536 vlterius SH (v nearly erased in S)
545* magis om. T 549* modo om. TH2 552* iubent Ha

 

