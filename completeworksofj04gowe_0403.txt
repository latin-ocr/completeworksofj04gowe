LIBER SEPTIMUS 295

Si didicisse bonum potuisset, iam scola nulla

Reddit eum doctum, quo magis ipse sapit

Quid sit de rerum dampno: valet ipse dierum

Perdita iam fiere tempora longa nimis.

Nuper in ecclesia rogitauit raro, set inde

Iam nequit auferri, nil tamen ipse rogat. 830
Semina qui parce spersit, parce metet ipseÍ¾

Quod nuper potuit, vult modo, quando nequit.

Hic loquitur de eorporis mortui corrupcione secundum
Gulam.

Capm. xiiii. Nil gula, que dudum fuerat sibi cotidiana,
Amplius in ventre, set nec in ore placet:
Viscera que pressa fuerant grauitate ciborum,
Euacuata modo nil retinere queunt.
Gustauit species et dulcia vina bibebat,
Horum suntque loco stercora mixta luto:
Eius in vmbiculo, sua quo pinguedo latebat,
Iam latitat serpens, qui sua crassa vorat: 840
Olla sui ventris, que parturit ebrietatem,
Rumpitur, et bufo gutturis antra tenet.
Esca sibi dudum redolens nichil ammodo confert,
Occupat en nares feda putredo suas:
Crapula, que nuper ieiunia nulla submit,
Iam rupto stomacho sentit in ore nichil.

Hic loquitur de corporis mortui corrupcione secundum
Luxuriam.

Capm. xv. O qui luxurie vicium tam dulce putabat,
Iam sugget serpens membra pudenda sua.
Amplius incaste non circuit ille lupanar,
Nec manus in tactu feda placere valet: 850
Non valet ex oculis vultu similare procaci,
Prouocet vt fatuam, quo magis ipsa fauet.
Cantica composita Veneris sermone dolosa
Cum iuramentis ammodo nulla iuuantj,
Est sibi nil cantus, nichil aut peditare coreis,
Nam sibi guttur abest, pes neque substat ei.

843 redolens dudum CEHD

 

