LIBER SEPTIMUS 285

ι Pulcher et etatis flos iuuenilis abit: · 470

 

 

 

Labitur occulte fallitque volatilis etas,
Et celer annorum cursus vt vmbra fugit.

Hec quoque nec perstant que nos elementa vocamus,
Immo gerunt varias diuaricata vices:
Corpora vertuntur, nec quod fuimus ve sumus nos
Cras erimus, set idem se neque tempus habet:
Nil equidem durare potest forma sub eadem,
Mutari subito quin magis omne liquet.
Cerne, fretum quod erat, nunc est solidissima tellus,
Quod fuit et tellus, iarn maris vnda tegit: 480
Nunc fluit, interdurn suppressis fluctibus aret
Fons, nec et ipse statu permanet ecce suo.
Conteritur ferrum, silices tenuantur ab vsu:
Numquid homo fragilis rumpitur ipse magis?
Qui nunc sub Phebo ducibusque palacia fulgent,
Nuper araturis pascua bobus erant:
Nuper erant rura, quo nunc sunt castra, que culti
Quo nunc sunt campi, castra fuere prius:
Frondibus ornabant que nunc capitolia gemmis,
Pascebatque suas ipse senator oues. 490
Et si regna loquar hominum, scimus quia nullum
Principis imperium perstat in orbe diu.

Hec que preteritum tempus dedit, illa futurum

⁸ Post dabit, estque nouus nullus in orbe status.

Dicere quis poterit, ‘Ego persto quietus in orbe?'

Et quis non causas mille doloris habet?

Quo se vertit homo, dolor aut metus incutit ipsum ;
Excipitur nullus qui sit in orbe gradus.

O quantos regum paciuntur corda tumultus,

Quamque procellosis motibus ipsa fremunt! 500
Inter regales epulas variosque paratus

Tabescunt vario sollicitata metu:

Mille satellitibus cinctus telisque suorum

Non valet e trepido pellere corde metus.

Sic inmunda suis de fraudibus omnia mundus
Polluit, et nullo tempore munda facit:

Iste per antifrasim nomen sibi vendicat vnum,
Quo nullo pacto participare potest.

470 estatis C (ras.) 490 Passebatque S

