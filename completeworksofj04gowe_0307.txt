 

LIBER QUINTUS

Dum tarn mirificam voluit sibi mente figuram,
Ipse volutus ea non reuolutus abit 3

Non capit exterius quid preter eam sibi visus,
Corque per interius pungit amoris acus.

Vt sibi stat saxum non mobile, sic stat et ipse,
Nec mouet a visu, qui velut extasis est 3

Sic oculus cordis carnis caligine cecus

Languet, et in dampnum decidit ipse suum.
Quod videt, hoc nescit, set quod videt, vritur illo 5
Sic furit a ceco cecus amore suo:

Frigidior glacie, feruencior igne cremante,

Sic et in igne gelat, vritur inque gelu:

Sicut auis visco volutans se voluitur illo,

Sic se defendens ardet amore magis.

Sic amor omne domat, quicquid natura creauit,
Et tamen indomitus ipse per omne manet ;
Carcerat et redimit, ligat atque ligata resoluit,
Subdit et omne sibi, liber et omnibus est 3
Naturam stringit, mulcet, minuit que reformat,
Plangit et hec per eum, nec sine gaudet eo:
Militat in cunctis, nullum vix excipit eius
Regula, nam sanctos sepe dat esse reos;
Legibus aque suis non est transire quietus
Qui valet, ipse tamen cuncta quieta gerit.
Nam quem non poterit probitas, prudencia fallit,
Nec stat vitalis tutus vt obstet eis:

Non amor in penis est par pene Talionis3
Vulnerat omne genus, nec sibi vulnus habet:
Sic quia vulnifico fixurus pectora telo

Vibrat amor, caute longius inde fuge.

Est nichil armorum quod prelia vincit amoris,
Nec sua quis firme federa pacis habet.

Credula res amor est subito collapsa dolore,
Nec sciet inceptor quis sibi finis erit.

Non sine stat bello miles qui dicit ad infra,
‘O quam me tacitum conscius vrit amorl'
Artibus innumeris mens exagitatur amantis,
Vt lapis equoreis vndique pressus aquis ;
Nobilitas sub amore iacet, que sepe resurgit,
Sepius et nescit nobile quid sit iter:

205

140

160

170

