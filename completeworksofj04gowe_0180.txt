90

VOX CLAMANTIS

Impetus euertit quicquid fortuna ministrat
Prospera, nec stabilem contulit ipsa statum.
Heu! cur tanta fuit concessa potencia tali,
Cui nichil est iure iuris in orbe datum?
Si quid iuris habet, surrepcio dicitur esse,
Nam de iure nichil quo dominetur habet.
Sic dicunt homines, qui credunt omnia casu
Quod deus extruxit ipsa mouere potest: 200
Set fortuna tamen nichil est, neque sors, neque fatum,
Rebus in humanis nil quoque casus habet:
Set sibi quisque suam sortem facit, et sibi casum
Vt libet incurrit, et sibi fata creat 3
Atque voluntatis mens libera quod facit actum
Pro variis meritis nomine sortis habet.
Debet enim semper sors esse pedisseca mentis,
Ex qua sortitur quod sibi nomen erit:
Si bene vis, sequitur bona sors 3 si vis male, sortem
Pro motu mentis efficis esse malam. 210
Si super astra leues virtutum culmine mentem,
Te fortuna sue ducit ad alta rote:
Set si subrueris viciorum mole, repente
Tecum fortunam ducis ad yma tuam.
Expedit vt sortem declines deteriorem,
Dum tuus est animus liber vtrumque sequi.

Hic dicit secundum scripturas et allegat, qualiter omnes
creature homini iusto seruientes obediunt.

Capm. v.

Dixerat ista deus, si que preceperit ipse
Quis seruare velit, prospera reddet ei,
Campos frugiferos, botris vinetaque plena,
Temperiem solis et pluuialis aque 3 220
Sidera compescet, Saturnum reddet amenum,
Qui fuerat pestis tunc erit ipse salus 3
Inque suas metas gladius non transiet, immo
De virtute sua singula bella fugat.
Sic pax, sic corpus sanum, sic copia rerum
Sunt homini iusto, dum timet ipse deum:
Tempore quo iustus steterit, stant prospera secum,
Sique cadat iustus, prospera iure cadentÍ¾
Nam retrouersantur peruersi prospera iusti,

 

