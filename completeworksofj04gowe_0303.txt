 

LIBER QUINTUS 201

Postquam dictum est de illis qui in statu cleri regere spi·
ritualia deberent, dicendum est iam de hiis qui in statu milicie
temporalia defendere et supportare tenentur.

Capm. i.

Incipit liber Quintus.

uid sit de clero dixi, dicamque secundo
Quomodo Militibus competit ordo vetus.
Primo milicia magno fit honore parata3
Est tribus ex causis ipsa statuta prius.
Ecclesie prima debet defendere iura,
Et commune bonum causa secunda fouet3
Tereia pupilli ius supportabit egeni,
Et causam vidue consolidabit ope:
Istis namque modis lex vult quod miles in armis
Sit semper bellum promptus adire suum. 10
Sic etenim miles dudum superauerat hostes,
Vnde sibi fama viuit in orbe noua:
Non propter famam miles tamen arma gerebat,
Set pro iusticia protulit acta sua.
Ordinis ipse modum miles qui seruat eundem,
Debet ob hoc laudes dignus habere suas3
Set si pro laude miles debellet inani,
Est laus iniusta, si tribuatur ita.

Dic michi nunc aliud: quid honoris victor habebit,
Si mulieris amor vincere possit eum? 20
Nescio quid mundus michi respondebit ad istud;
Hoc scio, quod Cristi nil sibi laudis erit.

Si quis honore frui cupiat, sibi causet honorem,
Gestet et illud opus, quod sibi suadet onus:
Nil nisi stulticiam pariet sibi finis habendam,
Cui Venus inceptam ducit ad arma viam.

Non decet vt rutili plumbum miscebitur auro,

18 ita] ei D

