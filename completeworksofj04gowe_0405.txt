 

LIBER SEPTIMUS 297

Quid tibi si fortis poteris superare leones,
Numquid te poterit inquietare pulex?

Quid nisi stulticiam tibi fert sapiencia mundi?
Ergo nichil sapiens quod sapit absque deo.

Est tibi de limo formatum corpus inane,
Pronaque natura carnis ad omne malum 3

Incipit in luctu finitque dolore: quid ergo

Queris vt hic tale glorificetur opus?

Cum ⁴nichil ex mundo sit corpore glorificatum,
Est tibi nil corpus glorificare tuum. 900
Nil tibi plus remanet aut corporis aut tibi rerum,
Sola nisi merita, sint bona siue mala:

Cum venit illa dies, que nil nisi corporis huius
Ius habet, inueniet tunc homo facta sua.

Non hic iure locum valet vllus habere manentem,
Mortis ad incertas transiet immo vias.

Hic loquitur qualiter omnia mundi huius sicut vestimentum
veterascunt, et quasi sompnifera in ictu oculi clauduntur:
loquitur eciam in speciali de mortis memoria et eiusdem
nominis significacione.

, Capm. xvii.

Omnia quam cicius oculi clauduntur in ictu,
Et quasi per sompnum preterit omnis homo:
Gaudia perpetuos pariunt mundana dolores
Tollit et eternum viuere vita breuis. 910
Omnia que possunt amitti nulla videntur,
Nec longum quicquid desinit esse reor.
Dic quid honor, quid opes, quid gloria, quid ve iuuentus,
Forma, genus, vires, femina, vestis, ager,
Gemma vel argentum, quid septrum‚ regna vel aurum,
Purpura, quid latus fundus et ampla domus,
Magna potencia, multa sciencia, vana voluptas,
Vita quid, et nostri corporis ipsa salus.

Quod caro mortalis tanquam vestis veterascit
Et celeri lapsu curua senecta venit, 920
Quod nostre semper minuuntur tempora vite,
Quodque dies hominis fumus et vmbra fugit,
Quod sit vita breuis, quod mors incerta, quod omni
Tempore nos queuis causa molesta premit,

903 nisi] sibi C 918 et] est S 921 nostre D nostri SCEHGL

