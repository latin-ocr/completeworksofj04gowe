72

VOX CLAMANTIS

Effioeris, nobis gracior vnde fores.
Vt te credo deum sic esse meumque parentem,
Micius, oro, pater, tu mea fata rege!
Vt de morte crucis te non pudet esse cruentum,
Hoc ita, Criste meis tempore parce malis!
Qui Paulum pelago, Petrum de carcere, Ionam
Eripis a piscis ventre, memento mei! 1820
Nescit abesse deus in se sperantibus, egros
Visitat‚ elisos erigit, auget opem.
Peccaui‚ redeo, miserere precor miserendi!
Tempus adest, miseros te refouere decet.
Parce, precor, fulmenque tuum tua tela reconde,
Que michi nunc misero tristia tanta parant.
‘Ox cui fundo preces, te deprecor, intret in aures
Hec mea diuinas vox lacrimosa tuas!
Iam prope depositus sum mundo, frigidus, eger,
Seruatus per te, si modo seruer, eg0. 1830
O superi, fractis,' dixi, ‘succurrite remis,
Et date naufragio litora tuta meo!
Que genus humanum curauit origine Cristi,
Materiam cure prebeat illa mee!
Te precor, alme deus, sit vt illa michi mediatrix,
Que peperit florem flore manente suo.
Cur mala que pacior nullo michi tempore soluis?
Ecce simul morimur, respice, plaga monet!⁷
Cum magis in precibus prostratus proxima dampna
Expectans timui speque salutis egens, 1840
Impetus en subito ruit, et concussit ad ymum
Nauem, quam Cille deuorat ira prope:
Vis tamen alma precum sitibunda voraginis ora
Obstruxit, nec ea fit saciata vice.
Semper in incerto fuimus quid fata pararent,
Nec spes pro nobis, nec timor equs adest.
Micius ille perit subitis qui mergitur vndis,
Quam sua qui timidis brachia iactat aquis.
Absque quiete tamen rogat omnis votaque suplex
Impendit, que pias fundit ad alta preces, 1850

1848 timidis SCEHGHz timidus T tumidis D (corr.)

 

 

