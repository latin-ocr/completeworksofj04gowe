112

VOX CLAMANTIS

Suscepit culpas vt remoueret eas.
Nunc tamen, vt dicunt, est presul talis in orbe,
Qui docet hoc factum, nec tamen illud agit:
Nam qui de proprio se ledit crimine, raro
Efficitur curis hic aliena salus:
Non valet ille deo conferre salubria voto,
Ad mundi cultum qui dedit omne suum.

Presul in orbe gregem curare tenetur egentem,
Ipse videns maculas vngere debet eas: 190
Set si magnatos presul noscat maculatos,
Illos non audet vngere, namque timet.
Si reliqui peccent, quid ob hoc dum soluere possunt?
Torquentur bursa sic reus atque rea:
Ipse gregis loculos mulget, trahit in tribulosque
Cause quo lana vulsa manebit ei.
Quod corpus peccat peccantis bursa relaxat:
Hec statuunt iura presulis ecce noua.
Sic iteranda modo venus affert lucra registr03
Dum patitur bursa, sunt residiua mala: 200
Dum loculus pregnat satis, impregnare licebit 3
Dat partus loculi iura subacta tsbi.
Sic timor et lucrum sunt qui peccata relaxant,
Sub quorum manibus omne recumbit opus:
Sic lucri causa presul mulcet sua iura,
Annuit et nostris fas adhibere malis:
Mammona sic nummi nobis dispensat iniqui,
Non tamen eternas prestat habere domos.

Nunc furit en Iudex, si luxuracio simplex
Fiat, et incestum nescit habere reum: 210
Si coheat laicus resolutus cum resoluta,
Clamat in ecclesia clerus et horret eaÍ¾
Clerus et in cohitu si peccet, nil reputatur,
Dum Iudex cause parsque sit ipse sue.
Sic modo dii gentis subuertunt cunctipotentis
Iura, que dant michi ius, sum magis vnde reus:
Sicque granant alios duro sub pondere pressos,
Inque suis humeris quam leue fertur onus.
onr adulterio deprensa remittitur, in quo
Exemplum venie Cristus habere docet 3 220

193 possint D

 

 

