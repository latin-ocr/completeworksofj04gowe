LIBER PRIMUS 43

Sicut arena maris, monstrorum concio feda
Vndique progrediens innumeranda fuit. 750
Demonis ex stirpe furiens fuit illa propago,
Horrida facta viris et violenta deo 3
Contemptrix superum, seueque auidissima cedis,
Vt lupus est, ouium dum furit ipse fame.
Protinus irrupit vene peioris habundans
Omne nephas, que viros inficit aura probos.
Septem progenies, quas ipse Cha'ym generauit,
Cum furiis socii connumerantur ibi.
Terribilis, fedus celer ad scelus, ad bona tardus,
Quilibet arte sua deteriora parat. 760
Praua creatura spernit metuenda futura,
Omne quod imponunt sub paritate ferunt:
Semper amans crimen fuit hec, actrixque ruine,
Moreque carnificis aspera cede furit.
Narrat Ysa'i'as, Ysidorus, Apocalipsis,
Tangit et in titulis magna Sybilla suis:
Gog erat atque Magog dictum cognomen eorum,
Actibus in quorum stat magis omne scelus.
Quid sit rex vel lex furiis nescitur ab illis,
Regula nulla ligat ordo nec vllus eos: 770
Non homines metuunt, superos cultu nec adorant,
Sed quod habet mundus turpius illud agunt.
Carnibus humanis solet hec gens sordida vesci,
Taleque dat populo vita ferina forum:
Turpia sunt plura quibus vtitur atra figura,
Quo capit exemplum turba maligna malum.
Hec etenim rabies furiens connexa malignis
Conuenit hiis furiis, de quibus ante loquor:
Conueniunt eciam socii quos nuper Vluxis
Mutauit Circes, et sociantur eis: 780
Nunc facies hominum, nunc transformata ferarum
Gestabant capita, que racione carent.

Hic dicit secundum visionem sompnii qualiter audiuit nomina
*et eorum voces diuersas et horribiles. Dicit eciam de Iohanne

757 Caym HDT 766 S has lost one leaf containing ll. 766-856. Text
follows C sybilla C sibilla EHD 771 dominos superos nec adorant D
779 Vluxis HT Vlixis CE Alixis D

 

