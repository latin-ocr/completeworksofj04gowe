 

LIBER PRIMUS 27

Vt flores legerem me campis ire putabam,
Quando suam propriam Mars colit ipse diem.
Nec michi longa via fuerat, dum proxima vidi
Innumerabilia monstra timenda nimis, 170
Diuersas plebis sortes vulgaris iniquas
Innumeris turmis ire per arua vagas:
Dumque mei turbas oculi sic intuerentur,
Miror et in tanta rusticitate magis,
Ecce dei subito malediccio fulsit in illos,
Et mutans formas fecerat esse feras.
Qui fuerant homines prius innate racionis,
Brutorum species irracionis habent:
Diuersas turmas diuersaque forma figurat,
Quamlibet et propria condicione notat. 1‚Å∏0
Sompnia pondus habent, hinc est quod mira reuoluam,
Vnde magis vigilans sum timefactus adhuc.
Elatos asinos subita nouitate rebelles
Vidi, nec frenis quis moderauit eos3
Viscera namque sua repleta furore leonum
Extiterant predas in repetendo suas.
Perdidit officium capitis sine lege capistrum,
Dum saltant asini cuncta per arua vagi 3
Terruit en cunctos sua sternutacio ciues,
Dum geminant solita voce frequenter yha. 190
Sunt onagrique rudes asini violenter, et omnis
Que fuit vtilitas vtilitate caret.
Amplius ad villam saccos portare recusant,
Nec curuare sua pondere dorsa volunt3
Set neque rurales curant in montibus herbas,
Ammodo set querunt deliciosa magis 3
A domibus alios expellunt, ius et equorum
Iniuste cupiunt appropriare sibi.
Presumunt asini gemmatis ammodo fungi
Senis, et comptas semper habere comas: 200
Vt vetus ipse suam curtam Burnellus inepte
Caudam longari de nouitate cupit,
Sic isti miseri noua tergaque longa requirunt,
Vt leo de cauda sint et Asellus idem.
Pelle leonina tectum se pinxit Asellus,
Et sua transcendit gloria vana modum:

