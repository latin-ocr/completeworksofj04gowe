 

LIBER SEXTUS 271

Ad thalamum Veneris pluribus apta viris. 1340

Mutua cura duos et amor socialis habebat

Nuper, et vna tamen nunc sibi quinque trahit:

Vt duo sint carne simul vna lex dedit olim,

Ad minus inque tribus nunc manet ordo nouus.

Nunc iubet ipsa Venus et habet sua castra Cupido,

Castus et ad presens tempus abiuit amor.

Ales habet quod amet 3 cum quo sua gaudia iungat,

Invenit in media femina piscis aqua:

Cerua parem sequitur, serpens serpente tenetur:

Femina virque thoro sunt magis vna caro. 1350
Heus, vbi pacta fides? vbi connubialia iura?

Responsis careO, que ferat alter homo.

Ferrea frons laus est, nescit que signa pudoris,

Et pudor a vicio desinit esse pudor:

Quam solet inque genis ornare rubor muliebris,

Absque pudore malo plus furit ipsa viro.

Graculus ipsa quasi tacet, et quasi casta columba

Se gerit, et paciens est tibi spina rosans:

Vt laticem cribro, sic in muliere recondo

Consilium, set eo scire potes quod amo. 1360

Dum Iesabel regnat blando sermone pervngens,

Qui fuerat Iosue, vertitur hic in Achab.

Dum caput inclinat viciis, sibi subdita membra

Succumbunt ipsis vi vel amore malis:

Comptaque sic viciis stat florigerata voluptas,

Est quoque virtutis flos pede trita viris.

