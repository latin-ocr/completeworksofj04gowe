26 VOX CLAMANTIS

Tristia post leta, post Phebum nebula, morbi
Tempora post sana sepe venire solent:
Non ita clara dies fuerat transacta per ante,
Quin magis obscura noctis ymago venit.
Ecce tegunt nigre latitancia sidera nubes,
Aurea luna fugit, nox caret igne suo.
Flexerat obliquo plaustrum temone BoeteS,
Nec via directa tunc fuit acta poli ; 140
Insortunata set constellacio centrum
Dissoluens rabide tartara misit humo.
Prima quies aberat, nec adhuc mea lumina mulcet
Sompnus, quem timide mentis origo fugat:
En coma sponte riget, tremit et caro, cordis et antrum
Soluitur‚ et sensus fertur ad instar aque3
Sic magis assidua iactatus mente reuolui,
Quid michi tam subiti causa timoris erat:
Sic lecto vigilans meditabar plura, que mentem
Effudi, variis corde vagante modis. 150
Tempus erat quo cuncta silent, quo mente sopita
In vaga nonnulla sompnia corda ruunt3
Set neque sompnus adhuc neque sompnia me laquearunt‚
Dum pauor ex subito spondet adesse malum.
Noctis erat medium, grauis et palpebra querelas
Ponderat ex oculis, set mora tardat opem.
Sic vigil in curis consumpsi tempora noctis,
Nescius ex quali sorte propinquat opus:
Tempora preterita vidi, metuique sutura3
Tandem sic oculos clauserat vmbra meos. 160
Sic, vbi decepte pars est michi maxima noctis
Acta, subit subito lumina fessa sopor:
Exiguam subii requiem, dum Lucifer ignem
Prouocat Aurore, sompnia tuncque fero.

Hic incipit sompnium, vbi quodam die Martis dicit se varias
vulgi turmas vidisse, quarum primam in similitudinem asinorum
mutari subito speculabatur.

Capru. ii. Dumque piger sompnus inmotos fixerat artus,
Iam fuerat raptus spiritus ipse meus:

145 in antrum D 163 om. L 165-2150 om. L 165 Cumque DT

 

