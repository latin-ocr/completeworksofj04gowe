252

VOX CLAMANTIS

Da miseris, sontes respue, parce reis.

Quicquid agas, vicio numquam mergatur honestum3

Fama lucro, rebus preficiatur opus.

Nil tibi, rex, fingas pro mundo, quo reputeris

Iustus apud proceres et reus ante deum:

Ecclesiam studeas multa pietate fouere,

Cuius enim precibus vult diadema geri.

Pauperis et vidue dum cernis adesse querelas,

Iudicium miseris cum pietate geras.

Expedit interdum sanccita remittere legum,

Ne periat pietas de feritate tua:

Indulgere tuis tua sic dignetur honestas,

Nam puto sepe deum viuere velle reum.

Par quoque portet onus sic nobilis atque colonus,

Et nichil archanum polluat ante manum.

Ardua si causa tibi sit, videas, quia certe

Tarda solet magnis rebus inesse fides.

Rebus in ambiguis tu certum ponere noli,

Fallitur augurio spes bona sepe suo:

Est magis humani generis iactura dolori,

Nescit principium quid sibi finis aget.

Dum tibi suadet opus tractare negocia regni,

Consilium regat hoc cum seniore senex.

Ibit in occasum quicquid dicemus ad ortum,

Lingua loquax habitum nesciat ergo tuum.

Consilium prauum regalem turbat honorem,

Prouocat inque scelus que bona pacis erant.
Iura dabit populo senior, discretaque iustis .

Legibus est etas vnde petatur honor.

Est satis ille senex, cuius sapiencia sensum

Firmat in etate, sit licet ipse minor.

Non stabiles animos veteres fatuam ve iuuentam

Comprobo, non etas sic sua iura dedit:

In sene multociens stat condicio iuuenilis,

Dum iuuenis mores obtinet ipse senis.

Caucius ergo statum videas, pie rex, ad Vtrumque 3

Vnde legas homines, tu prius acta proba.

Qui tibi seruicium prebet nee invtilis aurum

Appetitâ€š hic seruus debeat esse tuus:

743 sanctita DT sancciata L 765 fatuos ve C statuam ve E

740

760

