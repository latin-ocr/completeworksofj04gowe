178 VOX CLAMANTIS

Verbosus taceat, mitescat feruidus ira,

Invidus invidie dira venena vomat,-

Cuique prius gladius placuit, placuere rapine,

Nunc pius et mitis pacis amator erit.

Quisquis adulantum ventosa laude tumebat,

Nunc hominum laudes estimet esse nichil 3 420
Et qui rite solet aliis feritate nocere,

Nunc eciam lesus discat amara pati:

Ad lites facilis fuit hic, ad iurgia preceps,

Fortiter alterius nunc maledicta ferat.

Que modo pugnarunt, iungunt sua rostra columbe,

Nec prior vlterius ira manebit eis.

Sic sine peccato foret ira breuis, quod in vllo

Nesciat interius mentis agenda furor.

Hec veniam, fratres, conuersio vera meretur,

Hec valet offensum pacificare deum. 430

Hic loquitur qualiter religiosi consorcia mulierum specialiter
euitare debent.

Cap'¹¹. xi. Femineum fuge colloquium, vir sancte, caueto
Ne te confidas igne furente nimis,-
Nam ‘que femineo mens capta ligatur amore
Numquam virtutum culmen habere potest.
Harum colloquium tibi quid fert vtilitatis?
Venisti monachus, turpis adulter abis.
Ergo virosum nisi declinaueris anguem,
Cum minus esse putas, inficieris ea.
Si quis eam tangat, vritur inde statim ε 440
Si veterum libros et patrum scripta revoluas,
Condoleas sanctos sic cecidisse viros.
Numquid non hominem mulier de sede beata
Expulit, et nostre mortis origo fuit?
Qui bonus est igitur pastor vigilet, que rapaces
Eminus a claustris pellat vbique lupas.
Depositum serua: tibi que responsa valebunt,
Pastor, qui rapide linquis ouile lupe?
Sepe sequens agnum lupa stat de voce retenta,
Sepeque pastoris ore tacente perit. 450
Ad plures lupa tendit oues, pastoreque lento

