LIBER PRIMUS 77

Attigeram portum, portu terrebar ab ipso,

Plus habet infesta terra timoris aqua.

Sic magis in terris dubiis iactatus et vndis,

Nescio quo possum tutus habere fugam:

Sic simul insidiis hominum pelagique laboro,

Et faciunt geminos ensis et Vnda metus.

Cur ego tot gladios fugii, tociensque minata

Obruit infelix nulla procella caput?

Iam mea spes periit, tali dum sors mea portu,

Est vbi nulla quies, duxit habere moram. 2000

Fugerat ore color, macies subduxerat artus,

Sumebant minimos ora subacta eibos,

thue leui Zephiro graciles vibrantur ariste,

Frigida populeas vt quatit aura comas,

Pergere curn volui, tremulus magis ipse iacebam,

Et dolor in corde parturientis erat:

Sic ego dumque queror, lacrime mea verba sequntur,

Deque meis oculis terra recepit aquam.

Viderit ista deus qui nunc mea pectora versat3

Nescio quid terris mens mea maius agat: 2010

Sic iterum corde nouiter spasmatus ab infra

In terram cecidi mortis ad instar ego.

Tandem cumque leuans oculos et corpus ab ymo

Erexi, vidi post et Vtrumque latus,

Ecce nichil penitus suerat, velut vmbra set omnis

Turba que nauis abest, solus et ipse fui.

Cum me perpendi solum, magis vnde dolebam,

Fit contristatus spiritus atque meus,

Ipsa michi subito vox celica, quam prius ipse

Audieram, verbi more sequentis ait. 2020
‘Nil tibi tristicia confert, si dampna per orbem

Circuiendo mare te timuisse liquet,

Immo tibi pocius modo prouideas‚ quia discors

Insula te cepit, pax vbi raro manet.

Te minus ergo decet mundanos ferre labores,

Munera nam mundus nulla quietis habet:

Si tibi guerra foris pateat, tamen interiori

Pace, iuuante deo, te pacienter habe.

1994 possim D 2010 magis EDT 2017 inde CE 2022 Circuiendo
SHT circueundo CED

 

