LIBER SEXTUS 261

Annus et annus abit, semper sapiencia stabit;
Stans super hanc petram non cadet vlla domus.
Res est grata senem iuueniliter esse iocosum,
Gracior est iuuenem moribus esse senem.
Qui gressu morum sequitur quo vult deus, illum
Precedit que suas firmat vbique vias. 1060
Mane precare deum, quod leta dies tibi plaudat,
Vespere, quod tutus tempora noctis agas:
Nam rex qui summo se vult submittere regi,
Optinet in regno cuncta petita suo.

In manibus regum regalia ceptra tenentur,
Vt quasi per virgam cuncta nociua fugat.
O rex, ergo tue tua legi debita solue,
Corporis ac anime quod sit honoris age:
Sume bonos, depelle malos, sis iuris amator,
Sis pius et populum dirige lege tuum: 1070
Set lex vt prosit, accedat gracia legi
Per Cristum‚ sine quo lex bona nulla datur:
Sit tibi iuris honor, timor excicii, pudor almus,
Simplicitas animi, proximitatis amor.
Rex, ita si sapiens sapias sapienter ad omnes,
Tunc sapis in Cristo regna sapore bono.

Hic loquitur qualiter celi deus, qui est rex regum et dominus
dominancium, a regibus terre pura mente precipue colendus est
et super omnia metuendus.

,Capssk xvi. O rex, quicquid habes dedit hoc deus, et nichil a te
Est quod habes proprium, vel quod habere potes:
Esse creaturam te nosce dei, nec ab eius

Tu discede viis, si bene stare velis. 1080
Nobile corpus habes et singula membra decora,

Sit virtus animi sic magis illa tibi:

Vt foris est forma tibi splendida, splendeat intra

Mens tua, quod tibi, rex, sit decor ille duplex.

Labile forma bonum, species inimica pudoris

Vtile virtutum sepe retardat iter:

Forma dei munus, forma pars multa superbit,

Non tamen in sanctis stat viciata viris:

Non tibi forma deum set mens sincera meretur,

1073 excicii SEHGDLT exicii (corr.) C

 

