210

VOX CLAMANTIS

Improba nec iustos scandala furis habent.
Sit licet absurdum nomen meretricis, ab illo
Quam pudor obseruat semina nulla capit 3
Sit licet infamis meretrix, tamen illa pudicas
Non fedat fedo nomine feda suo.
Hic bonus, ille malus est angelus vnus et alter,
Nec valet vlla mali culpa nocere bono 3
Nec decet infamis nomen mulieris honeste
Ledere, vel laudem tollere posse suam.
Fetida dumque rose se miscet invtilis herba,
Non tamen est alia quam fuit ante rosa:
Semper erat quod erit, vbi culpa patens manifestat
Crimina, quale vident hoc opus ora canunt.
Quod tamen hic scribam, sit saluo semper honore
Hiis quibus obseruat gesta pudoris honor:
Ergo quod hic agitur, culpandas culpa figurat,
Quo laus laudandis sit tribuenda magis.
Scire malum prodest, pocius vitemus vt illud,
Labile pre manibus et caueamus iter.

De muliere mala mala queque venire solebant,
Est etenim pestis illa secunda viris:
Femina dulce malum mentem, decus ipsa virile,
Frangit, blandiciis insidiosa suis 3
Sensus, diuiciasâ€š virtutes, robora, famam
Et pacem variis fraudibus ipsa ruit.
Mille modis fallit, subtiles milleque tendit
Insidias, vnus vt capiatur homo.
Femina talis enim gemmis radiantibus, auro,
Vestibus, vt possit fallere, compta venit:
Aptantur vestes, restringitur orta mamilla,
Dilatat collum pectoris ordo suum3
Crinibus et velis tinctis caput ornat, et eius
Aurea cum gemmis pompa decorat opus:
Vt magis exacuat oculos furientis in illam,
Anulus in digitis vnus et alter erit.
Non erit huius opus lanam mollire trahendo,
Set magis vt possit prendere compta viros:
Se quoque dat populo mulier speciosa videndam 3
Quem trahit e multis forsitan vnus erit.

325 quod erit S et erit CEHGDL

320

330

340

350

