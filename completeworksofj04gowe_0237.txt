LIBER TERCIUS 143

Nolunt impositum sic retinere modurn.

Non tantum vestes geminant set condiciones,

Quas magis errantes regula nulla sapit:

En venit incastos aurum precingere lumb05‚

Denotet vt vanos comptus inanis eos 3

Militis effigie, nisi solum calcar abesse,

Cernimus hos pompis degenerare suis. ¹340
Cuius honor, sit onus ; qui lucris participare

Vult, sic de dampnis participaret eis:

Sic iubet equa fides, sic lex decreuit ad omnes,

Set modo qui curant ipsa statuta negant.

Curas admittunt pingues et pinguia sumunt,

Set nolunt cure pondera ferre sue.

Si viciis residere nequit curatus in ista

Cura, tunc aliam querit habere nouam 3

Inficiens primam, post polluit ipse secundam,

Sic loca non vicia mutat et ipse sua. 1350

Litera dispensat curato presulis empta,

Et sic curati cura relicta manet 3

Presbiterum laicum retinet sibi substituendum,

Curia magnatum dum retinebit eum.

Est vt apes ibi sollicitus dum spirat honores,

Set piger in cura tardat agenda sua.
Quicquid habet mundus fictum, tunc fingit et ille,

Curia quo dignum credere possit eum:

Verba dabit blanda, set nec canis aptus ad arcum,

Sic humili vultu flectit ad yma genu. 1360

Alter vt ille Iacob socios supplantat, et omne

Quo poterit mundi lucra tenere facit.

Absit eum quicquam tamen absque iuuamine docti

Simonis incipere, qui suus actor erit:

Ostia si clausa fuerint, sic intrat ouile‚

Ac aliunde suum carpit auarus iter.

De curis anime nil curat, dummodo terre

Curia magnatis sit sibi culta lucris:

Fert sibi nil virtus anime set corporis actus,

Munus non meritum dat sibi ferre statum. 1370

Qui nichil est per se, nec habet quo tendat in altum,

Expedit alterius vt releuetur ope:

Est tamen absurdum, cum quilibet ex alieno,

