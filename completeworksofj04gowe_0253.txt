LIBER TERCIUS 157

Presbiteris nostris mistica iura notat.

Illa sacerdoti que spectat pars holocausti,
Curatis nostris est memoranda satis: 1840
Heeque sacerdotis sunt partes, pectus et armus ’
Diuisus dexter, lege iubente sacra.

Pectus doctrine locus est, nam quisque sacerdos
Debet subiectos recta docere suos: '
Forcior est armus dexter, signatque quod eius
Actus sit fortis, nulla sinistra gerens:

Armus diuisus docet vt viuendo sacerdos
Excedat populum, nil populare gerens.

ι Non est tam modicum quid in ordine presbiterorum,

 

Grande ministerii quin sibi pondus habet ς 1850
Nam lex iuncta vetus cum lege noua manifestant
Vndique presbiteros quod decet esse sacros.
Petrus in Aurora que scribam scripsit, et ille
Testis in hac causa verus et auctor erit.
Lex vetus ista iubet, noua, que confirmat, vt omnis
Sacrificans aris inmaculatus erit 3
Absque sui macula sit corporis actus et eius,
Displicet vnde deo, feda nec vlla gerat:
Non habeat maculam, nec sit mixtura reatus,
Ne purum maculet accio praua bonum. 1860'
Que tamen hee macule dicuntur in ordine dicam,
Presbiter vt lector sit magis inde memor.
Dicitur hic cecus, qui mundi puluere plenus
Ad lumen vite carpere nescit iter:
Est lippus, cuius mens ingenio micat intus,
Set carnale tamen eius opacat opus:
Albugo cecat oculos, et denotat illum
Qui tumet, ascribens candida facta sibi:
Est parub naso qui nec discernere parua
Sufficit, et quod agit perficit absque sale: 1870
Est nimio naso, qui non intelligit illud
Quod legit, et doctum se tamen ipse facit:
Est torto naso, qui dulce fatetur amarum,
Et sanctos actus iudicat esse malos:
Est claudus, qui nouit iter, set currere tardus
Heret in hoc mundo, carne ligante pedem:

1863 puluere CEH vulnere SGDL

