24

VOX CLAMANTIS

Tot fuerant illuc quot habet natura colores,
Pictaque dissimili flore superbit humus:
O quia digestos volui numerare colores,
Nec potui, numero copia maior erat.

Orta fragrant clausis sicut paradisus in ortis
Candida cum rubeis lilia mixta rosis:
Deforis in campis stat primula cincta ligustris,
Omnis et hec herba quam medicina probat:
Herbarum vires fuerant, que semine, succo,
Seu radice queunt ferre salutis opem:
Purpureum viridi genuit de cespite florem,
Quam natura suis legibus ornat, humus:
Balsama, pigmentum, cum nardo cassia, mirra
Cum gutta sedes hic statuere suas.
Purpuree viole, rosa rocida, candida semper
Lilia certabant hunc habitare locum.
Ille locus solus sibi vendicat omne quod aer,

Quod mare, quod tellus, nutrit habetque bonum:

Hic decus est orbis, flos mundi, gloria rerum,
Delicias omnes, quas petit vsus, habet;
Insitus arboribus, herbis plantatus, et omni
Munere prepollens, que sibi poscit homo,

Est alter paradisus ibi, nam quicquid habere
Mens humana cupit, terra beata parit,
Fontibus irriguis fecundus, semine plenus,
Floribus insignis fructiferisque bonis;

Terraque cum rore dulces commixta vigores
Concipit, et varia gramina nata fouet.
Frondibus inde nemus vestitur, floribus ortus,
Graminibus campus, seminibusque solum 3
Siluaque fronde suo renouatur, et omne virescit
Pratum, quod lutea sorde subegit yemps.
Mulcebant zephiri natos sine semine flores,

Et calor a superis lucidus ornat humum.

Tempus et in volucres cantum fundebat, et altis

Vocibus ex variis personat omne nemus:
Semper idem repetens cuculus de gutture plano
Clamat, et est testis temporis ipse noui:
Nuncius Aurore modulans volutabat Alauda

60

80

90

79 lVopamgraplz CE 81 irriguis S irriguus CEGDL 95 uolitabat CE

 

