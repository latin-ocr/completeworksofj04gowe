 

 

 

 

LIBER SEPTIMUS 283

Cor marcet, renes paciuntur, soluitur aluus,
Brachia vix possunt, languida crura dolent.
Longius in curis viciatum corpus amaris
Non patitur vires langor habere suas:
Singula non paucis pars est obnoxia morbis,
Et patet infelix ad mala totus homo Í¾
Ingratusque suis morbis confectus et annis,
Conqueritur vite tempora longa sue.

Omnis enirn virtus, qua gaudet corpus inane,
Desinit et vario pressa dolore perit. 400
Es sapiens? marcet sapiencia morte. Redundas
Diuiciis? lapsu mobiliore fluunt.

Es probus? expirat probitas. Es honestus? honestas
Labitur. Es fortis? forcia morte iacent.

Set cum te viciis victum succumbere cernis,

Miror te fortem dicis et esse putas.

Bella libido mouet, primos tu cedis ad ictus,

Et tua das fedo colla premenda iugo:

Sic et auaricie seruis, sic motibus ire,

Sic facis ardentis iussa pudenda gule. 410
Sic vbicumque tuam faciem cum mente revoluas,
Corporis et mundi singula vana scieS.

Si corpus penseS, ex omni parte videbis

Naturam fragilem, que remanere nequit:

Si mundum penses, ex omni parte volutum

Rebus in incertis fraude videbis eum.

Excussas aliquis deplorat grandine vites,

Iste mari magno deperiisse rates:

Istum luxuries illumque superbia vastat,

Hunc et tristicie seua procella quatit. 420
Et sic de variis mundus variatur, et ipsum

Quem prius exaltat sorcius ipse ruit:

Labilis ille locus satis est, et more fluentis

Et refluentis aque fluminis instar habet.

Si cui blanditur, fallit, nec creditur illi 3

Eius quo doleas gaudia semper habent.

Rebus in humanis semper quid deficit, et sic
Ista nichil plenum fertile vita tenet.

Quam prius in finem mundi deuenerit huius,
409 seruus CE

