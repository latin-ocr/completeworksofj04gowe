ᾖ

 

LIBER PRIMUS

Quicquid erat forte manibus succumbit eorum,
Vrbs que summa fuit, cede repressa ruit:
Turribus euersis inuenta cibaria vastant,
Omnia diripiunt que meliora sciunt.

Fit nouus ergo dolor, fit planctus, luctus invndat‚
Deuiat a cultu regis iniqus homo:
Annos per centum veteres quos duxerat etaS‚
Flebant de casu quem dedit vna dies.
Plus quam piscis aquam rabies cupit ipsa cruorem,
Pacis in auxilium nec miserere iuuat:
Pro nato genitor si verba precancia dixit,
Corruit ex verbo cesus vterque simul:
Si veniam peteres, fleres et ad hoc maris vndas,
Non tamen hee lacryme pondera vocis habent.
Tunc magis indomitas ardescit vulgus in iras,
Vt rediat pietas nil valuere preces:
Consumptis precibus furiens violencior extat
Rusticus, et peius quod valet ipse facit.
Sic nec aper media silua tam seuus in ira
Fulmineo rapidos conrotat ore canes;
Quin cicius verbo, furiis quod dixeris, vno
Sensisses lesum in caput arma tuum.

Consusum tanto subite terrore ruine,
Vix genus ingenuum scit genus esse suum.
Diffugit ingenuus, vagat, et nec menibus vrbis
Aut nemorum latebris fert loca tuta satis:
Mille domos adiit sortem repetendo salutis,
Set potuit nullo ferre quieta loco:
Nunc huc, nunc illue, quasi mocio nubis aquose‚
Se mouet ingenuus, fit neque firma salus:
Vir cubat in puteis, latebras magis optat Auerni,
Quam periturus erat, dum latitare queat.
A siluis silue, set ab aruis arua umescunt,
Vrbs et ab vrbe, locus nescit habere loca.
Quam subito positas aspergit sangume mensas
Ille furor, cuius horruit acta deus!
Spersaque sanguineis maduerunt pabula guttis,
Nec locus aut thalamus dat loca salua viris.

55

1180

1190

Izco

1210

1190 redeat C 1199 vagus D 1206 Quem D 1209 mensas]
mammas D 1212 locus S thorus CEHGD

