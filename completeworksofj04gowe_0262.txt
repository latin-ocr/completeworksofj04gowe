164

VOX CLAMANTIS

Muniri primo curn te facis ordine sacro,
Cum te principiis presbiterare venis, 2090
O que mente tua fuerit tunc mocio summa,
Hoc vel pro mundi sit vel amore dei?
Aut tu certa tue michi dic primordia cause,
Aut tibi que sapio dicere vera volo.
‘Sunt plures cause, per quas communis in orbe
Est sacer hic ordo carus vt ecce modo:
In prima causa fugio mundana flagella
Legis communis, que dat amara viris:
Vlterius video quod non sudore laboro,
Ocia que quero sic et habere queo: 2100
Tereia causa meum dat vestitum quoque victum,
Sicque meo placito persto quietus eg0.
Ex hiis causata mea stat deuocio tota,
Qua poterit cerni rasa corona michi:
Hec est causa scole, ciuilia iura studere
Que facit, et logicam me docet arte suam.
Ipsa scoleque gradus michi dat conscendere summos,
Sic et in ecclesiam scandere quero bonam:
Nam si fama viget, puto quod prebenda vigebit,
Sicque vacare libris est labor ipse leuis. 2110
Sic sacer ordo michi placet, et sic litera cleri
Confert, dum studio pinguia lucra gero.
Nunc causas dixi, constat quibus ordo scolari,
Sic propter mundum me reor esse reum ‚-
Nam michi nil melius, dum sufficit ipsa facultas,
Estimo, quam mundi gaudia ferre michi.'
Est set adhuc causa melior tamen omnibus, illa
Qua scola discipulum gaudet habere bonurn.
Hec solet antiquis, non nostris stare diebus,
Que de virtute concipit acta scole. 2120
Nuper erant mundi qui contempsere beati
Pompas, et summurn concupiere bonum 3
Et quia scire scolas acuit mentes fore sanctas,
Scripture studiis se tribuere piis.
Non hos ambicio, non hos amor vrget habendi,
Set studio mores conuenienter eunt:
Hii contemplantes celum terrena negabant,

2095 No paragr. S

 

