 

 

LIBER SEXTUS 253

Dulcius est mercede labor qui regis honorem
Spectat, et in tali spem tibi ferre potes.

Est qui pacificus, est vir qui iuris amicus,
Liber auaricie, largus ad omne bonum,

Vtere consilio tali, pie rex, vt habundet
Cronica perpetue laudis in orbe tue.

Fama volans gratis, nullo soluente cathenas,
Proclamat meritis ista vel illa tuis: 780
Nomen, crede, bonum gasas precellit, honorem
Conseruat, remouet scandala, laude viget:
Tange bonum florem, dulcem prestabit odorem,
Sic virtusque viri fragrat vbique boni.

Consule doctores legis, discede malorum

A conventiculis, concomitare bonos:

Vt granum de messe tibi, de fonte salubri
Pocula, de docto dogmata mente legas.

Hic loquitur qualiter regiam libertatem in viciorum nulla-
tenus decet incidere seruitutem, set sicut coram populo alios
excellit potencia, ita coram deo pre ceteris ampliori virtutum
clarescat habundancia.

Capul. xi.

Gloria nulla, precor, te, rex, extollat inanis,
Tedia narn populis vita superba parit. 790
Musca nocet modica, modicis sis prouidus ergo,
Non faciunt tutos regia ceptra suos:
Exiguus magnum vicit Dauid ille Goliam,
Nam virtus humilis corda superba domat.
Cristus amans humiles leuat, et de corde superbos
Obruit, ergo pie, reX‚ tua regna rege.
Sit tibi credibilis sermo consultaque verba,
Quo, quibus et quando, sicut oportet agi:
Vt scriptura fidem tuus addat sermo per aures,
Verba minus certi ficta timoris habent. 800
Mocio, rex, in te subito non irruat ire;
Causas iusticie set moderanter age:
Ira mouens animum tollit sibi vim racionis,
Et discreta sue mentis agenda negat.

779 soluente CEH iubente SGDL 791 sis] sic CE 792 septra C
sceptra E

