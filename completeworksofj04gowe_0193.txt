LIBER SECUNDUS

Sint vt in arbitrio subdita cuncta suo.
Cum solo causante deo sint cuncta creata,
Num fortuna dei soluere possit opus?
Que nil principiis valui-t, nec fine valebit,
Estirno quod mediis nil valet ipsa suis.

Quis terre molem celique volubile culmen,
Quis ve mouere dedit sidera? Nonne deus?
Quis ve saporauit in dulcia flumina fontes,
Vel quis amara dedit equora? Nonne deus?

Conditor orbis ad hoc quod condidit esse volebat,

Vt deseruiret fabrica tota deo.

Terram vestiuit herbis et floribus herbas,
Flores in fructus multiplicare dedit:
Invigilat summo studio ditescere terram,
Et fecundare fertilitate sua:

Nec satis est mundus quod flumine, fontibus, ortis,

Floribus et tanto germine diues erat3

Res animare nouas, varias formare figuras,

Et speciebus eas diuaricare parat.

Diuersi generis animancia terra recepit,

Ingemuitque nouo pondere pressa suo 3

Distribuitque locos ad eorum proprietates,

quta quod proprium cuilibet esse dedit,

Montibus hiis, illis convallibus, hiis nemorosis,

Pluribus in planis dans habitare locis:

Aera sumpsit auis, piscis sibi vendicat vndas,

Planiciem pecudes, deuia queque fere.

Ars operi dictat formas, opifexque figurat,

Artificis sequitur fabrica tota manum.
Fortune nichil attribuit, set solus vt ipse

Cuncta creat, solus cuncta creata regit:

Est nichil infelix, nichil aut de sorte beatum,

Immo viri meritis dat sua dona deus.

Quicquid adest igitur, sapiens qui scripta reuoluit

Dicet fortunam non habuisse ream:

Hoc fateor vere, quicquid contingit in orbe,

Nos sumus in causa, sint bona siue mala.

Î‡ 614 Ingenuitque DL

101

600

610

620

630

