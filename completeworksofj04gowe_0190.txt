VOX CLAMANTIS

Non est sanctus vt hic dominus, qui solus ab omni

Labe fuit mundus, sanctificansque reos. 490
Et nisi tu non est alius, quia sunt nichil omnes

Hii quos mentitur aurea forma deos.

Sic beat ecclesia nos per te larga bonorum,

Et Sinagoga suis est viduata bonis.

Hic tractat quod in re sculptili vel conflatili non est con·
fidendum, nee eciam talia adorari debent3 set quod ex illis
in ecclesia visis mens remorsa ad solum deum contem-
plandum cicius commoneatur.

Capm. x.

O maledicta deo gens perfida, nempe pagani,
Quos incredulitas non sinit esse sacros3
Recta fides Cristi quos horret, nam sine recto
Iure creatoris ligna creata colunt.
Incuruatur homo, sese prosternit, adorat
Ligna, creatoris inmemor ipse sui. 500
Ligna sibi, lapides, que cernit ymagine sculpta,
Quodlibet ipse suurn iactitat esse deum.
Quem deus erexit, pronus iacet ante fauillam,
Et sculptam statuam stipitis orat homo 3
Orat opem, petit auxilium, nec muta resantur‚
Postulat et manibus quos creat ipsa manus.
Quam vacui sensus est et racionis egeni,
Quod dominus rerum res facit esse deos!
O perturbate mentis reminiscere pensa,
Cuius erat primo condicionis homo: 510
Ad mentem reuoca titulum, quo te deus olim
Insignem fecit, cum dedit esse tibi.
Nonne fuit primo totus tibi conditus orbis,
Subiecteque tuis nutibus eius opes?
Non fuit ad cultum, factus fuit orbis ad vsum,
Esse tuus seruus, non deus esse tuus.
Que iubet ergo tibi racio, quod vel faber igne
Conflat vel ligno leuigat, esse deum?
O miser, vnde deos tibi dices ydola vana,
Tuque deo similis ad simulacra iaces? 520
Omnibus, heu! viciis hec est insania maior,

500, 501 Lingua H

