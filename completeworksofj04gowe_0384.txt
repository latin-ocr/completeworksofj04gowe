278

VOX CLAMANTIS

Mendacisque diu pietatis fallitur vmbra,

Tam cito, cum grauius quid sibi ferre velis.
Sic lupus agnelli tectus sub vellere dentes
Nudat‚ et infecta pandit operta mala:

Sub vicii taxa sic virtus victa laborat,

Liber et a seruo nil modo iuris habet. 210
Ad placitum viciis laxantur frena pudoris,

Vt tollant gratam moribus ire viam.

Sic ego concludo breuiter, virtus quod vbique
Subiacet, et vicium scanna priora tenet:
Omnis et econtra fallit modo regula versa,
Sunt et in orbe nouo cuncta referta dolo.

Hic loquitur adhuc vlterius de miseriis que in pedum statue
diuersitate nouissimis iam temporibus eueniendis figurabantur :
dicit enim quod ea que nuper condicionis humane virtuosa
fuerant, in suum modo contrarium singula diuertuntur.

(Japm. iiii„

Res fit amara modo dulcis, fit dulcis amara,
Fedaque fit pulcra, deficit ordo quia:
Fit scola nunc heresis, fiunt peccataque mores,
Fit dolus ingenium, raptaque preda lucrum: 220
Fit sacer ordo vagus, fingens ypocrita sanctus,
Magniloqus sapiens, stultus et ipse silens:
Confessor mollis peccator fit residiuus,
Verba satis sancta, facta set ipsa mala.
Custodit vulpis modo pullos et lupus agnos,
Perdices nisus lignaque sicca focus.
Doctores vicia mendacia suntque prophete3
Fabula ficta placet, litera sacra nichil:
Displicet expediens doctrina, set illa voluptas
Dictorum Veneris gaudet in aure satis. 230
Nunc amor est luxus, et adulterium modo nubit,
Et iubet incestus iura pudica michi:
In vulgum clerus conuertitur, et modo vulgus
In forma cleri disputat acta dei.

Sunt serui domini, sunt et domini modo serui;
Qui nichil et didicit, onmia scire putat:
Rusticus ingenui se moribus assimilari
Fingit, et in veste dat sua signa fore;

218 pulchra C ⁴ 237 ingenii H (corr.) Ingenuum L assimulari CF,

 

