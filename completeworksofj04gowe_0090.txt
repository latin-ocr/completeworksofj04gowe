2 EPISTOLA

Hinc, pater, exoro, scripturis dumque laboro,

Ad requiem mentis animam dispone studentisÍ¾

Semper speraui, que patrem te semper amaui,

Quo michi finalis tua gracia sit specialis.

Nunc quia diuisus meus est a corpore visus,

Lux tua que lucet anime vestigia ducet,

Corpus et egrotum, vetus et miserabile totum,

Ne conturbetur, te defensore iuuetur3

Et sic viuentem custos simul et morientem

Suscipe me cecum tua per suffragia tecum.

Lux tua morosa de stirpe micans generosa

Condita sub cinere non debet in orbe latere.
Claret Arundella quasi Sol de luce nouella,

Que te produxit, que te prius vbere succit.

Es quia totus Mas vocitaris origine Thomas,

Vnde deo totus sis ab omni labe remotus3

Et sic prelatus nunc Cristi lege sacratus

Legem conseruas, qua te sine labe reseruas.

Stat modo secura tua lux, sine crimine pura,

Claraque lucescit, quod eam nil turpe repressit:

Anglia letetur, lumen quia tale meretur,
Quo bene viuentes tua sint exempla sequentes.
Per te succedet amor omnis, et ira recedet,
Subque tua cura sunt prospera cuncta futura:
Et quia sic creuit tua lux, terramque repleuit,
Det deus vt talis tibi lux sit perpetualis.

Hec Gower querit, qui tuus est et erit.

30

40

