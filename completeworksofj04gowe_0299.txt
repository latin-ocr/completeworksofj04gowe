LIBER QUARTUS 197

Hic loquitur qualiter isti fratres mendicantes mundum
circuiendo amplioresque querendo delicias de loco in locum
cum ocio se transferunt: loquitur eciam de superfluis eorum
edificiis, que quasi ab huius seculi potencioribus vltra modum
delicate construuntur.

Capm. xxiii. Iudeos spersos fratrum dispersio signat,

Quos modo per mundum deuius error agit3
Iste nec ille loco stabilis manet, immo vicissim
Se mouet, et varia mutat vbique loca.
Sic in circuitu nunc ambulat impius orbis,
Nec domus est in qua non petit ipse locum3
Pauperis in specie sibi sic elemosina predas
Prebet‚ et ora lupi vellere laruat ouis: imo
Absque labore suo bona nemo meretur, et ergo
Omne solum lustrant, idque piamen habent.
Nescio si supera sibi clauserit ostia celum 3
Dat mare, dant ampnes, totaque terra viam.
Hoc lego, quod raro crescit que sepe mouetur
Planta, set ex sterili sorte frequenter eget:
Non tamen est aliqua quin regula fallit in orbe,
Mocio nam fratris crescere causat eum3
Nam quocumque suos mouet ille per arida gressus,
Mundus eum sequitur et famulatur ei. 1130
Vt pila facta pilis solito dum voluitur ipsis
Crescit, et ex modico magnificatur opus,
Sic, vbi se voluit frater, sibi mundus habundat,
Quicquid et ipse manu tangit adheret ei:
Federa curn mundo sua frater apostata stringit,
Sic vt in occulto sint quasi semper idem.

Multis set quedam virtutes esse* videntur,
Qui nil virtutis nec bonitatis habent 3
Ista dabunt vocem, set erunt deformia mente,
Multaque durn fiunt absque salute placent. 1140
Ad decus ecclesie deuocio seruit eorum,
Et veluti quedam signa salutis habent:
Eminet ecclesia constructa sibi super omneS‚
Edificant petras sculptaque ligna fouent 3
Porticibus valuas operosis, atria, quales
Quotque putas thalamos hic laberintus habet:

