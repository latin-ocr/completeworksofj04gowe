198 vox CLAMANTIS

Ostia multa quidem, varie sunt mille fenestre,
Mille columpnarum marmore fulta domus.
Fabrica lata domus erit, alta decoraque muris,
Picturis variis splendet et omne decus3 1150
Omnis enim cella, manet in qua frater inanis,
sculpture vario compta decore nitet:
Postibus insculpunt longum mansura per euum
Signa, quibus populi corda ligare putant.
Fingentes Cristum mundum querunt, et in eius
Conspirant laudem clamque sequntur eum:
Talis sub facie deuocio sancta figure
Fingitur‚ et testis fit magis inde domus:
Qui tamen omne videt, rimatur et intima cordis,
Scit quia pro mundo tale paratur opus. 1160
Set docet exemplis historia Parisiensis‚
Quod contentus homo sit breuiore domo.
Non sibi de propriis babet vlla potencia regis
Illorum thalamis tecta polita magis:
Non ita fit vestis fratrum nota simplicitatis,
Quin magis in domibus pompa notabit eos.
In fabrice studio vigilat conuentus eorum
Ecclesie‚ prompti corpore, mente pigri:
Sic patet exterius fratrum deuocio sancta,
Vana set interius cordis ymago latet: 1170
Sunt similes vlno tales, qui sunt sine fructu,
In quibus impietas plurima, pauca fides.
Dic, tibi quid, frater, confert, tantas quod honestas
Cum feda mente construis ipse domos?
Esto domus domini, quam sacris moribus orna,
Virtutem cultor religionis ama.

Omnia fine patent, tibi fingere nil valet extra,

Per quod ab interius premia nulla feres:

Si tibi laus mundi maneat furtiua diebus,

Cum celum perdis, laus erit illa pudor. 1180
Ordinis es, norma tibi sit, nec ab ordine cedas,

Est aliter cassum quicquid ab inde geris.

Hic loquitur qualiter, non solum in ordine fratrum
mendicancium set eciam in singulis cleri gradibus, ea que
virtutis esse solebant a viciis quasi generaliter subuertuntur:

 

