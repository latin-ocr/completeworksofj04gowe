LIBER PRIMUS 59

Heu, quod in hoc fient tempore tanta mala!
Leticie facies tunc nulla videtur in vrbe,
Compatitur vultus cordis amara sui: 1330
Nulla quies mentis lese nullumque iuuamen
Extitit, vt sanum tempus habere queat.

Sic amor ecce vetus Troie mutatur in iram,
Cantus et ex planctu victus vbique silet:
In lacrimas risus, in dedecus est honor omnis
Versus, et in nichilum quod fuit ante satis.
Ora rigant fletus, tremit et formidine pectuS,
Gaudia que fuerant deuorat ipsa dolor:
Aspiceres alios flentes terraque iacentes,
Quos dolor alterius proprius atque dolet, 1340
Et sua multociens ad celum brachia tendunt,
Si magis ex superis sit medicina malis.
Qui bonus extiterat magis est bonitate remorsus,
Planctus erat celebris, meror vbique nouus.
‘Omnia perdidimus‚' dicunt, quia nullus in vrbe,
Quem status expectat, quicquid. honoris habet.
Qui de lege magis florebant tunc sapientes,
Impositis gladiis colla secantur eis:
Quos magis et furie reputabant esse peritos,
Vulneribus paribus corpora cesa ruunt. 1350
Garrula culpa volat, timidasque perhorruit aures,
Nec sciuit sapiens quid sibi iura valent:
Floruit omne scelus, bonitas perit, egraque iura
Deveniunt‚ que regens non habet vnde regat.
Hec et plura ferox rabies, que nullus ab ante
Viderat, insolita fecit in vrbe mala:
Vrbes non tantum generaliter, immo per omnem
Iste furor patriam subpeditauit humum.

Hic plangit secundum visionem sompnii quasi in propria
persona dolores illorum, qui in siluis et speluncis pre timore
temporis illius latitando se munierunt.

Capru. xvi. Hec ita cum vidi, me luridus occupat horror,
Et quasi mortifera stat michi vita mea3 1360
Semper in interius precordia mortis ymago
Pungit, et vt gladius viscera tota mouet.
1361 internis D

 

