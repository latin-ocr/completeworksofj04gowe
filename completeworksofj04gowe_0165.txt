LIBER PRIMUS 75

Cessit et anterior sors tenebrosa malis.
Sic mare litus habet, plenos capit alueus ampnes,
Legibus atque noue tunc patuere vie:
. Sic, deus vt voluit, cum sit moderacior vnda,
Leticie mixti convaluere metus.
Omnes tunc Cristum laudant, quod ab ore procelle
Non sinit extinctos, set reparauit eos. 1930
Tunc ego, deflexis genibus set ad ethera palmis
Tensis, sic dixi: ‘Gloria, Criste, tibi!'
Hoc iterans gelida formidine frena resolui,
Leticieque noue spes michi mulcet iter.
Dum mare pacatum, dum ventus amicior esset,
Spes redit et nautis corda subacta leuat.
Viribus ergo suis pauidus sibi nauta resumptis
Nauigat‚ vt portum pacis adire queat.
Carbasa mota sonant, iubet vti nauita ventis,
Subque noue sortis spe noua vela dari. 1940

Hic loquitur adhuc de naui visa in sompnis, id est de mente
sua adhuc turbata, vt si ipse mentaliter sompniando‚ quasi per
nauem variis ventis sine gubernaculo agitatam, omnes partes
mundi pro pace mentis scrutanda investigasset, et tandem in
partes Britannie maioris, vbi raro pax est, dicit se applicuisse.
Dicit eciam qualiter vox in sompnis sibi iniunxit quod ipse
omnino scriberet ea que de mundo in illo scrutinio vidisset et
audisset3 et ita terminatur sompnium.

Capffl. xx. Clausit adhuc oculos sompnus, quo sompnia nauem
Semper pretendunt, que loco tuta petit,
Nec timor ambigue poterat cito cedere menti,
Quam prius ad portum salua venire queat.
Deficiunt remi iam ventis vndique fracti,
Ac vbi sors duxit nauis habebat iter:
Littora pacifica scrutans temptabat in omnem
Partem, nec poterat pacis habere locum 3
Turbo set equoreis hanc tandem, prodolor! vndis
Expulit in portum quo furit omne malum. 1950
Sic Cillam fugiens minus est nec lesa periclis,
Dum Cilla grauior Insula cepit eam.

Between 19'39 and 1940 D insci‘ts Nauigat vt portum queat habere bonum
(marg. Deficit versus in copia).
Cap. xx. Heading 1 idest H et D 7 scrutineo CE

 

