LIBER QUINTUS 215

Nec manus in gladio fulget honore suo: 500
Si malus est miles, quis nos desendet in armis?
Si mollis fuerit, aspera nostra dabit:
Si mala milicia, quid clerus vel sibi cultor
Possunt, dum foribus guerra patebit eis?
Si mala milicia fuerit, tunc hostis agenda
Dat renouare ferus, qui solet esse pius.
Sic bonus ille bona, malus aut mala fert metuenda,
Qui gerit in manibus nostra tuenda suis.
Munda manus mire probitatis conferet ictus,
Dum polluta suis sordibus arua fugit: 510
Conscius ipse sibi, mala durn meditabitur acta,
Hesitatâ€š et varia mente vacillat opus.
Moribus arma vigent, aliter fortuna recedit,
Stat probitas viciis proxima nulla diu.

Moribus ergo stude, miles, viciisque resiste
Belliger, et valide publica iura foue.
Est michi nil cunctas terrarum vincere turmas,
Dum solo vicio vincor inermis ego:
Nec magis in culpa quid obest quam miles ad arma
Tardus, et assissis promptus inesse lucris. 520
Hostibus vt perdix vicinis ancipiterque
Miles dum steterit, res sibi vilis erit.
Non valet hic dignus amplexibus esse Rachelis,
Inclita quern Martis arma beare negant:
Que speciosa viro tali concedit amorem,
Errat et ignorat quid sit amoris honor.
Lya magis feda pro coniuge congruit immo
Tali, qui minime gesta valoris habet:
Tales ad Lyam redeant et eam sibi iungant,
Lya sit hic pauidus, qui nequit esse Rachel. 530
Nullus ametur homo qui non est dignus amore,
Sit set amoris egens qui negat eius onus:
Non sine sollicito septenni temporis actu
Captus amore Iacob colla Rachelis habet.

Set quem causa lucri mouet vt procedat ad arma,
Miles honore suo nil probitatis habet.
Vulturis est hominum natura cadauera velle,
Vt cibus occurrat bellica castra sequi3

501 nos CEGDL non SHTH2 507 Si CE 529 Liam SL

 

