LIBER PRIMUS 79

Et renouantur eo tempore iura viri.

Tunc prius ad dominum cordis nouitate reviuens
Cantica celsithrono laudis honore dedi:

Non tar'nen ad plenum fateor mea corda redisse,
Qui mala tam subito tanta per ante tuli. 2070
Qui semel est lesus fallaci piscis ab hamo,

Sepe putat reliquis arma subesse cibis ;

Vix satis est hodie tutus qui corruit heri,
Tranquillas eciam naufragus horret aquas:

Sic ego dum recolo steteram quibus ipse periclis,
Dampna priora michi posteriora timent:

In pelago positus sic me meminisse procellam
Nosco, quod a mentis non cadet ipsa viis.

Me miserum! quanto cogor meminisse dolore
Temporis illius, quo dolor omnis erat! 2080
Nunc tamen euasus, quia viuo furore remoto,
Cum laudis iubilo cantica soluo deo.
Stella Maria maris, michi que mulcebat amaros
Fluctus ne periam‚ laudo quietus eam.
Gaudeo pre cunctis quia non me Cilla vorauit,
In cuius positus gutture totus eram:
Hostibus in mediis interque pericula versor,
Set pietate dei sum modo liber ego:
Sic ego transiui latebras horrenda ferarum
Oraque, nec mortis morsus habebar eis. 2090
Vt rosa per spinas non nouit acumine pungi,
Eripior gladio sic ferientis ego.

Sic cum rusticitas fuerat religata cathenis,
Et paciens nostro subiacet illa pede,
Ad iuga bos rediit, que sub aruis semen aratis
Creuit, et a bello rusticus ipse silet.
Sic ope diuina Sathane iacet obruta virtus,
Que tamen indomita rusticitate latet;
Semper ad interitum nam rusticus insidiatur,
Si genus ingenuum subdere forte queat. 2100
Nam fera rusticitas nullo moderatur amore,
Corde set aduerso semper amara gerit:
Subditus ipse timet nec amat seruilis arator,

2070 perante H 2073 hodie tutus S tutus hodie CEHGDT
2082 soluo] psallo D 2094 ipsa C

 

