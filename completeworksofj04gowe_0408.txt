300

VOX CLAMANTIS

Consummata manent ibi gaudia, passio nulla
Est et ibi, set habet omne quod optat homo: 1000
Vita perhennis ibi viget, et patet illa beata,
Que super omne valet, visio clara dei.
Vis tibi describam paucis quid sit locus ille?
Plus est quam quiuis dicere possit homo:
Plus est quam possit mentis racione doceri,
Vel plus quam cordis cella tenere queat.
Quam felix locus est, quam digna laude colendus,
In quo conveniunt gaudia cuncta simul!
Sic, quia non finit ibi gloria, non ego possum
Finem condigne ponere laudis ei. 1010
Hic erit angelici cetus, quam perdidit olim,
Suppleto numero gloria plena suo:
Hic erit humano generi laus summa, resumpto
Corpore cum fuerit glorificata caro:
Hic erit in domino cunctis gaudere per euum,
Omnia curn fuerit omnibus ipse deus:
Et sic mors iusti tollit sibi cuncta nociua
Corporis, ac anime celica regna parat.
Cum moritur iustus, tunc viuens incipit esse;
Hec mors vitalis, que moriendo iuuat3 1020
Hec mors non oneri set plus conducit honori,
Possidet in requiem mortuus vnde deum.

Hic loquitur de duplici morte peccatoris, vna ex qua corpus
hic resoluitur, alia ex qua digno dei iudicio penis perpetuis
anima cruciatur.

Capru. xix.

Heu! nimis infelix qui se viuens male gessit,
Quo grauis in morte pena vorabit eum:
Mors etenim duplex homini debetur iniquo;
Est mors prima grauis, altera feda magis.
Prima necans corpus de mundo segregat illud,
Nec valet vlterius quid sibi ferre mali3
Altera set grauior animam deducit ad yma,
Reddit et hanc Sathane, que solet esse dei: 1030
Ponit in ambiguum que sit mundana voluptas,
Et fore dat certum pena quod omnis adest,
Pena quidem baratri, dolor omnis quo vegetabit,

Cap. xix. Heading 1 duplici CEGL dupplici SHT duplice D

