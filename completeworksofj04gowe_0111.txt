LIBER PRIMUS 23

Gloria, lux renitens, splendor et omne decus. 20
Aureus axis erat, nec temo fit alter ab auro,

Splendet et in curuis aurea pompa rotis.

Per iuga gemmatus argenteus ordo choruscat,

Crisolitis radios prebuit vnde suos;

Ignitique suum currum post terga vehentes

Aera discurrunt celsitonantis equi.

Purpurea residens velatus veste refulsit,
Cuius in aspectu secula cuncta patent.
Ante suum solium gradiuntur quatuor anni
Tempora, que variis compta diebus erant: 30
Tunc tamen a dextris stetit alba propinquior estas
Serta gerens, et eam cuncta creata colunt.
Omnia tunc florent, tunc est noua temporis etas,
Ludit et in pratis luxuriando pecus.
Tunc fecundus ager, pecorum tune hora creandi,
Tunc renouatque suos reptile quodque iocos;
Prataque pubescunt variorum flore colorum,
Indocilique loquax gutture cantat auis 3
Queque diu latuit tunc se qua tollat in auras
Inuenit occultam fertilis herba viam 3 40
Tuncque pruinosos mollitur Lucifer agros,
Inque suos pullos concitat ales opus.
Tunc glacialis yemps canos hirsuta capillos
Deserit, et placidi redditus orbis erat:
Quicquid yemps operit gelido de frigore cedit,
Et periunt lapse sole tepente niues.
Arboribus redeunt detonse frigore frondes,
Regnat et estatis pompa per omne nemus:
Rore refudit humum, dat terre gramina, siluis
Frondes, arboribus pomaque grata satis: 50
Mille fuit variis florum renouata coronis,
Herbifer in cuius lege virescit ager.
Flos sua regna petit, florumque coloribus amplus
Ludit ager, que suus gaudia vultus habet.
Iam legit ingenua violas sibi compta puella
Rustica, quas nullo terra serente vehit.

 

21 themo CE 40 Text CEGT ffertilis occultam inuenit herba

viam SD ffertilis inuenit occultam herba viam L 41 pruinosos
om. E (blank)

