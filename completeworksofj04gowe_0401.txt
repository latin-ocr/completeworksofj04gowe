 

LIBER SEPTIMUS ι 293

Nil sibi pulcra domus aut seruicium famulorum3

Nunc foris in populo nemo salutat eum: 760
Nunc serpens famulus puteusque vocabitur aula,

Nuncque loco thalami tetra cauerna datur.

Sic quia nuper eum fallebat gloria vana,

Nunc sibi nil remanet vnde superbus erit.

Hic loquitur de corporis mortui corrupcione seeundum
Inuidiam.

Capru. x.

Ecce per invidiam qui roserat ore canino,
Iam canis aut vermis rodere debet eum.
Alterius famam spernens que leserat olim,
Ammodo corrupta lingua dolosa tacet:
Alterius dampna risit, quoque prospera fleuit,
Nunc ridere nequit ore carente labris. 770
Murmure cor plenum nuper modo fit putrefactum,
Et via iam rupta cordis ad yma patet:
Iam nequit ambicio socii postponere laudem,
Nec preferre suam, qui sine laude iacet.
Tunc fel sub melle condens nunc conditur ipse,
Quo sine mente caro nil similare potest:
Amplius invidie mens ignea plena veneno
Liuoris stimulo pungere quosque nequit. ’

Hic loquitur de corporis mortui corrupcione secundum Iram.

Capm. xi.

Feruida viuentem quem nuper torruit ira,
Amplius impaciens non mouet ille caput: 780
Lite sua dudum qui vicinos agitabat,
Mutus ad interitum non habet ipse sonum:
Nuper linguosus nequit amplius esse susurro3
Mors vocat, ipse tacet, nilque refatur ei.
Qui terrere solet inopem terrore minarum,
Contra vermiculum iam valet ipse nichil:
Non suus ad bellum furor ammodo prouocat ipsum,
Qui neque cum verme federa pacis habet:
Eius enim gladius iam non erit ecce timendus,
Qui patitur vermem cor lacerare suum: 790
Corporis ex odio non inficiet racionem,
Ammodo vitali qui racione caret.

767 spernens famam C samam serpens L

