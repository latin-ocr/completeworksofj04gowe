150 vox CLAMANTIS

Isteque signat eos quos carnis fluxa voluptas

Funditus exercet et retinendo premit. 1590

Est apud antiquos ‘hic et hec' dixisse ‘sacerdos,’

Dicere sic et nos possumus ‘has et eos :'

Hii modo namque sua mundum replent genitura 3

Si pietas sit ibi, sunt modo valde pii.

Nox et amor, vinum, nullum moderabile suadent,

Que tria presbiteris sunt modo nota satis.

Stat breuis ordo precum, dum postulat ipse vicissim

Oscula per longas iungere pressa moras,

‘O sacer‚' hec dicens, ‘quam longum tempus ad illud

Vt tua sint collo brachia nexa meo?' 1600
Qui vult vxorem seruare sibi modo castam,

Et mundas cameras querit habere suas,

Longius a camera sit presbiter atque columba,

Stercora fundit ea, fundit et ipse stupra.

Sobrius a mensa, de lecto siue pudicus

Consurgit raro presbiter ipse deo:

Cantat in excelsis sua vox agitata tabernis,

Est set in ecclesiis vox taciturna nimis:

Doctus et a vino colit ipse lupanar, et illuc

Exorando diu flectit Vtrumque genu. 1610

Sic vetus expurgat fermentum, dum noua spergit,

Non tamen vt Paulus iusserat ipse prius:

Sic altare Baal modo thurificare sacerdos

Vult, per quem viui feda fit ara dei.

Sufficit vna michi mulier, bis sex tamen ipsi,

Vt iuueni gallo, cerno subire modo.

Sic sacra presbiteri celebrant solempnia Bachi,

Ebrietasque magis sanctificatur eis.

Gentilis ritus vetus incipit esse modernus,

Talibus et Cristi lex perit ipsa quasi: 1620

Sic modo templorum cultores suntque deorum,

Plus in honore quibus stat dea summa Venus.

Hic loquitur de consueta presbiterorum v01uptate‚ et qualiter
hii stipendia plebis ex eonuencione sumentes, indeuote pro mor-
tuis orando non se debite acl suffragia mortuorum exonerant.

Capm. xxi. Ignis edax terram vorat et nascencia terre 3

1617 solennia CEDL

