 

 

 

 

 

 

 

 

 

LIBER QUINTUS 223

Cuius in arbitrio dant sua facta modo:

Fabricat ista ciphos, argentum purgat et aurum,

Set capit ex puro purius ipsa tuo3 790

Conficit ex vitris gemmas oculo preciosas,

Nomen et addit eis, fallat vt inde magis.

Si quid habes panni, de quo tibi vis fore vestem,

Fraus tibi scindit eam, pars manet vna sibi3

Quamuis nil sit opus vestis mensuraque fallit,

Plus capit ex opere quam valet omne tibi.

Set quid pellicibus albis, nigris, quoque grisis

Dicam? numquid eis Fraus iuuat ipsa prius?

Fraus prima facie trahit in longum satis apte,

Quod trahit hoc hodie, cras caret inde pede: 800

Fraus quoque debilia vendens care facit arma,

Contractos et equos Fraus facit armigeros:

Fluxum candele Fraus de pinguedine facte

Prouocatâ€š hinc fluxus sit sibi perpetuus:

Fraus eciam sellas, ocreas facit et sotulares3

Omnem nunc artem Fraus facit esse suam.
Fraus etenim carnes populo vendit, quoque pisces,

Condolet hinc gustus dum sapit inde prius:

Fraus facit ob panes pistores scandere elatas,

Furca tamen furis iustior esset eis: 810

Ceruisie domina Fraus est, testante lagena,

Qua vix per seriem scit Thethis esse Cerem:

Fraus cocus et cocta componit et ordinat assa,

Inque cibos horum conuocat ipsa forum:

Vt furit absque modo clamor constanter abisso,

Sic Fraus assa sibi clamat in aure fori.

Hospes in hospiciis Fraus gaudet de peregrinis,

Set peregrinus eam plangit habere malam:

Sincopat in modio, decaudat fraus minuendo

Fena per apocapen, lucra colendo tamen. 820
Dum curat minima, Fraus pullos vendit et oua,

Est nichil inque foro, quin regit ipsa dolo:

Fraus procurator communis in vrbe notatur3

Dum causas iungit, semper id vna luit.

789 ista SG ipsa CEHD ipse L 799 Stans C 805 eciam CEHDLT
etenim S sellas] cellas CEL 810 ffurta EDLT 812 Thethis
(thethis) SCEHGT Thetis D tethis L

