364

O DEUS IMMENSE ETc.

Sint sua facta bona, recoletur vt inde corona.
Regia precedant benefacta que crimina cedant,
Viuat vt eterno sic Rex cum Rege superno:
Absque deo vana cum sit tibi cotidiana
Pompa, recorderis, sine laude dei morieris.
Rex sibi qui mundum prefert Cristumque secundum
Linquit, adherebit vbi finis laude carebit:
Regis enim vita eum sit sine laude sopita,
Nomen erat quale, dabit vltima cronica tale.
Et sic concludo breuiter de carmine nudo,
Ordine quo regnant Reges, sua nomina pregnant.
Quo caput infirmum, nichil est de corpore firmum,
Plebs neque firmatur, vbi virtus non dominatur.
Rex qui securam laudis vult carpere curam,
Cristum preponat, Reges qui laude coronat:
Nam qui presumit de se, cum plus sibi sumit,
Fine carens laude stat fama retrograda caude.
Omni viuenti scola pertinet ista regenti,
Displicet hic genti qui non placet omnipotenti,
Gracia succedit, meritis vbi culpa recedit:
Qui sic non credit, sua Rex regalia ledit.

Non ex fatali casu set iudiciali
Pondere regali stat medicina mali.
Plebs vt ouile gregiS‚ mors vitaque, regula legis,
Sub manibus Regis sunt ea quanta legis.
Tanta licet pronus pro tempore det tibi thronus ;
Sit nisi fine bonus, non honor est set onus.
Rex igitur videat cum curru quomodo vadat,
Et sibi prouideat, ne rota versa cadat.

Celorum Regi pateant que scripta peregi,
Namque sue legi res nequit vlla tegi.

80

90

100

