 

LIBER SEXTUS 263

Sub cuius lege terminat omne genus:

Doctus et indoctus, pauper que potens moriuntur,

Omnes fine pari mors facit esse pares

Vnccio nil valet hic, nichil hic insignia rerum

Regia, non sanant nec medicamen habent:

Gloria nulla potest in mundi rebus haberi,

Nec quo se mundus tunc tueatur habet. 1130

Disce quod omnis honor oneri coniunctus adheret,

Est onus in fine maius honore tamen:

Cum magis excelsus fueris, magis adde timorem,

Ardua nam preceps gloria vadit iter.

Est hominis vita quasi milicies reputata,

Bella super terram nam tria semper agit:

Rex qui per medium belli transibit inermis,

Sepius incaute stulcior ipse cadit.

O rex, ergo tibi bene prouideas, quod iturus

Es, set vbi nescis, alta vel yma petens. 1140
Omnia leta vale tibi sunt dictura memento,

Pauperis et regis exitus vnus erit3

Nam nemo per se subsistere, nemo supremum

Securo poterit claudere fine diem.

Vt te de mundo moueas, bonus esse viator

Incipias, Cristi te sacra scripta monent:

Vt fugias hiemem scelerum, te floribus orna

Morum, virtutum luce choruscus eas.

Motus ab Egipto veluti tentoria tendis,

Ad patriam vite dum properare studes. 1150

Esto memor quod sis factus factoris ymago:

Cur? vt ei similis iure sequaris eum.

Expedit ergo tibi, totis vt viribus illum,

Qui te formauit teque redemit, ames.

Tanti regis opem, rex, ora, quod tibi vitam

Supleat et mortem muniat ipse tuam.

Fac ea que tibi vis, bona vel mala, sic et habebis,

Te tamen in melius dirigat oro deus.

1142 et SL vt (ut) CEHGD 1148 choruscus SD coruschus E
coruscus CHT coruscas L 1156 Supleat SEG Suppleat CHDL

