LIBER TERCIUS 161

Hic loquitur de presbiterorum dignitate spirituali, et qualiter
hii, si bene agant sua officia, plus aliis proficiunt: sinautem, de
suis malis exemplis delinquendi magis ministrant occasiones.

 

Capm. xxvii.

Presbiteri fit magnus honor maiorque potestaS‚
Si procul a viciis sit pius atque bonus.

Hii sacramenti manibus misteria summi
Tractant, quo verbo fit caro iuncta deo:

Hiique scelus lauacro baptismi tollere sancto
Possunt, quo primus corruit ipse parens:

Hii quoque lege noua celebrant sponsalia nostra,
Et si iura petunt cassaque nulla ferunt: 1990
Hii quoque confessis veniam prestant residiuis,
Errantique viro dant remeare deo:

Hii quoque celestem nobis dant sumere panem,
Post et in extremis vnccio spectat eis:

Hii quoque defunctis debent conferre sepultis,
Inque sua missa reddere vota pia.

Hii sunt sal terre, quo nos condimur in orbe,

Absque sapore suo vix salietur homo.

In sale, quod misit in aquas, Heliseus easdem
Sanat‚ nec remanet gustus amarus eis: 2000
In sale signatur prudens discrecio iusti,

Vt discretus homo condiat inde suos.

Hii sunt lux mundi, quapropter si tenebrosi
Sint, tunc nos ceci stamus in orbe vagi.

Dans offendiculum ceco quo leditur vllum

Vt deus instituit, hic maledictus erit:

Ceco preponit obstacula, qui maledicta
Peccandi prebet per sua facta viam.

Hii sunt scala Iacob tangens celestia summa,
Plena satis gradibus, vnde patebit iter: 2010
Hii sunt mons sanctus, per quos conscendere debet
Virtutum culmen quisque fidelis homo:

Hii sunt consilium nostrum, via recta superne,

Legis doctores, et noua nostra salus:

Hii claudunt celum populo, reserant et apertum,
Possunt hiique boni subdere cuncta sibi.

‘Crescite,' dicitur hiis, ‘et multum reddite fructum'3

1991 residiuis SET recidiuis CHDL 1999 Helizeus C Helyseus EL
2009 No paragr. S
****

M

