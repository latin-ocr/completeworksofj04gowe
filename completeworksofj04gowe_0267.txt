LIBER QUARTUS 169

Non tetigit loculos nummus neque vina palatum,
Nec furit in lumbis carnea flamma suis: 100
Hiis fuerat sancta mens propositum bene seruans,
Perdurans in idem quod bene cepit opuS.
Hii fuerant homines iusti, mundum fugienteS‚
Quos peccatorum nullus onustat amor:
Mundus non retrahit illos a tramite recto,
Illos nec reuocat ad mala feda caro:
Omnia postponunt que mundus vana ministrat,
Et celi solum concupiere deum.
Tunc pudor in stipula nec erat cepisse quietem,
Nec fenum capiti supposuisse suo: 110
Silua domus fuerat, cibus herba, cubicula frondes,
Que tellus nulla sollicitate dabat.
In magno Corulus precio tunc floruit illis,
Duraque magnificas quercus habebat opes:
Arbuteos fetus montanaque fragra legebant,
fl Que condita sale nec speciebus erant:
ι Si que deciderant patule Iouis arbore glandes,

 

 

Sumebant, et in hiis convaluere cibis,

Contenti modicis natura sponte creatis,

Soluebant summo vota pudica deo. 120
Hii tunc iusticie perfecti grana serentes,

Fructus centenos nunc sine fine metunt:

Set vetus illa salus animarum, religionis

Que fuit, infirma carne subacta perit.

Hic loquitur qualiter modus et regula, qui a fundatoribus
ordinis primitus fuerant constituti, iam nouiter a viciorum
consuetudine in quampluribus subuertuntur.

(japm. iii. In noua multociens animus mutatur, et inde
Testis erit monachi regula mota michi.
Fit modo curtata monachorum regula prima,
Est nam re dempta, sic manet ipsa gula 3
Et modus a modio largissima vina bibendo
Dicitur in monacho, qui vorat absque modo. 130
Vt non lingua loquax dentes turbare gulosos
Possit, dum prandet, ordo silere iubet:

103 No paragr. S

 

