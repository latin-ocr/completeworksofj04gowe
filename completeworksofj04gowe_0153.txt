 

 

 

 

 

LIBER PRIMUS

Nam pauor et terror, trepidoque insania vultu,
Me magis ignotum constituere michi.

Dum mens egra fuit, dolet accio corporis, in quo
Ossa tegit macies, nec iuuat ora cibus:

Iam michi subducta facies humana videtur,
Pallor et in vultu signa reportat humi3

Sanguis abit mentemque color corpusque reliquit,
Pulcrior est et eo terra colore meo.

Sic magis a longo passum quod corpus habebam,
Vix habuit tenuem qua tegat ossa cutem 3
Sicque diu pauidus pariter cum mente colorem
Perdideram, que fui sic nouus alter ego.

Vix fuerat quod ego solida me mente recepi,
Dum bona promisit sors michi nulla fidem:
Non michi libertas cuiquam secreta loquendi
Tunc fuit, immo silens os sua verba tenet.

Si michi quem casus socium transduxerat illuc,
Miscuimus lacrimas mestus vterque simul:

Raro fuit quod ego verbis solabar amicis,

Vix quia tunc fidus vnus amicus erat:

Illud erat tempus dubium, quo nullus amicum
Certum certus habet, sicut habere solet.

Qui prius attulerat verum michi semper amorem,
Tunc tamen aduerso tempore cessat amor:
Querebam fratres tunc fidos, non tamen ipsos
Quos suus optaret non genuisse pater.

Memet in insidiis semper locuturus habebam,
Verbaque sum spectans pauca locutus humum:
Tempora cum blandis absumpsi vanaque verbis,
Dum mea sors cuiquam cogerat vlla loqui.
Iram multociens frangit responsio mollis,
Dulcibus ex verbis tunc fuit ipsa salus Í¾
Sepeque cum volui conatus verba proferre,
Torpuerat gelido lingua retenta metu3

Non meus vt querat noua sermo quosque fatigat,
Obstitit auspiciis lingua retenta mali53

Sepe meam mentem volui dixisse, set hosti
Prodere me timui, linguaque tardat ibi.

Heu! miserum tristis fortuna tenaciter vrget,

1485 corpusque reliquit om. D (marg. deficit)

1480

1490

1500

1510

