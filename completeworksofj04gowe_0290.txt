188 VOX CLAMANTIS

Horrea formice tendunt ad inania numquam,
Nec vagus amissas frater adibit opes:
Immemores florum gestaminis anterioris,
Contempnunt spinam cum cecidere rose3
Sic et amicicie fratres benefacta prioris
Diuitis aspernunt, cum dare plura nequit.

Nomine sunt plures, pauci tamen ordine fratres;
Vt dicunt aliqui, Pseudo prophetat ibi.
Est facies tunice pauper, stat cistaque diues,
Sub verbis sanctis turpia facta latent: 790
Sic sine pauperie pauper, sanctus sine Cristo‚
Eminet ille bonus, qui bonitate caret.
Ore deum clamant isti, venerantur et aurum
Corde, viam cuius vndique scire volunt.
Omnia sub pedibus demon subiecit eorum,
Ficta set ypocrisis nil retinere docet:
Sic mundana tenet qui spernit in ordine mundum,
Dum tegit hostilem vestis ouina l-upum;
Et sic ficticiis plebs incantata putabit
Sanctos exterius, quos dolus intus habet. 800
Vix est alterius fraudem qui corripit vnus,
Set magis vt fallant auget vterque dolos:
Sic magis infecti morbo iactantur eodem,
Inficiuntque suis fraudibus omne solum.
Comprimat hos dominus saltem, quos nouit in isto
Tempore primeuam preuaricare fidem.
Non peto quod periant, set fracti consolidentur,
Et subeant primum quem dedit ordo statum.

Hic loquitur de fratribus iliis, qui propter huius mundi famam,
et vt ipsi eciam, quasi ab ordinis sui iugo exempti, ad confes·
siones audiendum digniores efficiantur, summas in studio scole
cathedras affectant.

Capm. xviii. Est qui precessor fiat velut ipse minister,
Cuius in exemplum Cristus agebat idem: 810
Set qui discipulum Cristi se dicit, ad altum
Cum venit ipse statum, non tenet inde modum.
Quamuis signa tenet mendici pauperis, ecce

799 putabit'CEHD putabat SGL 807 pereant CEL 811 ad
CEHGDL etS

