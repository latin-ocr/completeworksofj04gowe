70

VOX CLAMANTIS

Proque salute sua numina quisque vocat.
Rector cuncta deo commendans talia dixit,
‘Celestis celerem det michi rector opem!
Rima patet, que viam prebet letalibus vndis‚
Nec stat qui mortis non reputaret iter.

Visa michi Cilla fuit et tunc visa Caribdis,
Deuoret vt nauem spirat Vtrumque latus.

O quam tunc similis huic naui Londoniarum
Turris erat, quod eam seua procella quatit-3
Turris egens muris, vbi sumpsit petra papiri
Formam, quam penetrans sordida musca terit;
Turris, vbi porta sibi seras ferre recusat,

Quo patitur thalamus ingredientis onus 3
Turris, vbi patula furiis via restat, et omnis
Rusticus ingrediens res rapit atque loca 3
Turris, vbi vires succumbunt debilitati,
Turris, vbi virtus non iuuat vlla viros;
Turris in auxilium spirans, custode remoto,
Et sine consilio sola relicta sibi3

Turris in obprobrium patricida que sanguine feda,

Cuius ineternum fama remorsa volat;

Turris, vbi rupta spelunca fuit leopardi,
Ipseque compulsus vt pius agnus abit 3

Turris, vbi pressit vi tegula seda coronam,
Quo cecidit fragili sub pede forte caput 3
Turris, non thuris olefacta salute set egra,
Lugens non ludens, tedia queque ferens3
Turris diuisa linguis Babilonis ad instar,
Turris, vt est nauis Tharsis in ore maris.

Sic patitur pressa vicii sub gurgite turris,
Nescia qua morum parte parare viam.
Quisque dolet, set non vt ego, dum talis amarum
Spectat ad interitum naufraga Cilla meum.
Hec ita sompnifero vigilans quasi lumine signa
Vidi, quo timui dampna futura rei.

Nimirum quod ego, dum talia ferre putabam,
Territus in sompnis et timefactus eram:
Ductus in ambiguis dixi quam sepe periclis,
Quod michi naue mea tucius equor erat.

Sic ego concussus Euros Zephirosque timebam,

1740

1760

1770

