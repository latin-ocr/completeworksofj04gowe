LIBER SEPTIMUS 299

Subuertens subito quod fuit ante retro:

Predat opes, vires nichilat‚ disiungit amicos,

Auro nec redimi quomodocumque potest:

Tollit agenda viris, reddit tamen actibus ipsos,

Compotus vt fiat iudicis ante pedes.

Ille quidem Iudex, qui singula iudicat eque,

Munera quem mundi flectere nulla queunt: 970
Iudicioque suo capiet vir digna laboris

Premia pro meritis absque fauore suis.

Hic loquitur quod, quamuis iustis et iniustis vnus sit
naturaliter interitus, mors tamen iusti omnes exsoluens
miserias eius spiritum glorie reddit sempiterne.

 

Capm. xviii. Iustus et iniustus per mortem transit vterque,
y Terraque sorte pari corpus Vtrumque vorat:
Disparilis meriti restat tamen exitus horum,
Est nam leta bonis mors et amara malis.
Est igitur felix homo qui viuens bene fecit,
Quo moriens poterit sumere dona dei;
Dona quidem celi, quo gaudia cuncta refulgent,
Quo sine tristicia vita perhennis erit. 980
Mors aberit, morbus, labor, hostis, curua senectus,
Non habet hec felix illa superna domus:
Spiritibus summis equabit gracia regis,
Pro quibus est vltro passus amara crucis.
Hic est ille locus pacis que potentis honoris,
Quo tenebre nulle, quo sine nocte dies,
Quo deus absterget lacrimam luctumque, nec illuc
Amplius aut clamor aut dolor vllus erit:
Nec mors nec morbus, sitis, esuries nec egestas,
Set neque casus habet hunc habitare locum. 990
Lux ibi continua, pax iugis, gloria perpes,
Vita beata, salus vera, perhennis amor:
Est ibi spes que fides, bonitas, laus, gracia, virtus,
Sensus, amor, pietas, gloria, forma, decus.
Est sine sorde caro iuuenilis, et absque senecta
Etas, diuicie sunt sine labe doli:
Est pax absque metu, honor omnis et absque superbo 3
Absque labore quies, absque dolore salus.

997 et om. S

