 

 

LIBER SEXTUS

Sub sermone latens illa figura fuit:
Aurea de facto gestant tamen ora potentes
Causidici‚ qui nunc aurea cuncta vorant.
Pondere subtili species venduntur, vt emptor
Circumventus eo nesciat inde forum;
Est tamen ecce modo pondus subtilius, in quo
Venduntur verba legis in arte sua.
Quicquid agant leges, hominis lex interioris
Gestat ab interius iudicis illud onus: ⁸
Omnia dat gratis dominus, set legis auarus
Sermonem nullum dat nisi vendat eum.
Si bene promittant, totidem promittere verbis
Ius foret, et pactis pacta referre suis:
Hii tamen ante manum, quicquid de fine sequetur,
Sepius inmerito premia ferre petunt.
Sic magis obliqua lanx nescit pondera iuris,
Quo ruit in tortam, que foret equa, viam 3
Sic solet iniustum fieri sub nomine iusto,
Quod foret et fidum, fit magis absque fide:
Causidici legem proponunt esse beatam,
Concludunt set eam facta per ipsa malam.

De ligno quicquid rectum si vir sibi sumat,
Ad visum claris subdet et illud aquis,
Apparet tortum sibi quod suit ordine rectum ;
Sic ad propositum lex agit ecce meum.
Nam si causidico modo dicam ius manifestum,
Quod michi iusticia nulla negare potest,
Ipse suurn lucrum conspirans quicquid ad ipsum
Dixero subuertet‚ multa pericla mouens;
Conficit ex mellis dulcedine fellis ama'rum,
Vrtice similem fingit et esse rosam,
Et velut ex flatu Basiliscus toxicat oris
Aera, quo peste proxima vita perit,
Est quod plus sanum, sic ius vir iuris ad aures
Inficit ex verbis, plenus in ore dolis:
Et sic vulpis ouem terret predoque viantem
Predat, sicque dolus cogit abire fidem.
Micius est lapso digitum supponere mento,
Mergere quam liquidis ora natantis aquis:

187 Set C 194 subdet SH subdat CEGDL

180

190

200

210

