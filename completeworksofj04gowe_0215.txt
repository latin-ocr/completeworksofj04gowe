LIBER TERCI US

Non bene conueniunt laicis misteria cleri,
Nec clero laici conuenit arma sequi.

Bella gerant alii, regat et paciencia clerum,
Quique tubis resonant, nos tacuisse decet.
Quo leuius cessit cuiquam victoria belli,
Victoris tanto gloria maior erit.

Non hiis, qui poterunt ex verbo cuncta ligare,
Expedit vt ponant quomodocumque manus:

Non opus est armis, vbi vox benedicta triumphat3

Qui vincit precibus, est sibi guerra nichil:
Quem deus in tanto promouit munere clerum,
Sollempnes satis est voce mouere preces,
Qui sibi vult pacem, paciens in pace quiescat3
Non grauat hunc mundus quem iuuat ipse deus:
Quo casu queris, tibi respondere tenebor:
Qui bellator erit, bella parantur ei.
O quam perduros habet impaciencia fines,
Vnde solet preceps exitus esse grauis.
Impetus, vt memini, grauis est deformiter illis,
Quos sine iure dei propria iura regunt 3
Stultaque multociens nocuit vexacio stulto,
Qui proprio capiti fine refundit onus:
Cumque suas vires quis vult preponere Cristi
Viribus, et bellurn vincere credit eis,
Tanto debilior erit, et cum sic superare
Se putat, en victus subditur ille prius.

Vult implere viam Balaam, set trita flagellis
Et diuina videns tardat asella viam:
Quod sibi sic hominis habet impetuosa voluntas,
Denegat effectus commoditatis opus.
Quam variis vicibus humane res variantur,
Hoc docet expertus finis vbique rei:
Quam minima causa magnum discrimen oriri
Possit, ab effectu res manifesta docet.
Rebus in aduersis opus est moderamine multo,
Nec decet in grauibus precipitare gradum:
Micius in duris sapiens Cato mandat agendum,
Nam nimis accelerans tardius acta facit:
Rebus in ambiguis quociens fortuna laborat,

516 Solennes CEL Solemnes D 536 Hec DL

121

510

520

530

540

