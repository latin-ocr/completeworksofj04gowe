 

LIBER SEXTUS

269

nuper de probitate famosis succedunt modo alii, qui neque
diuine neque humane laudis digni efficiuntur.

η Capffl. xx.

Legis diuine si cultores abiere,

Sic proceres mundi nunc abiere probi.
Mortuus est iustus Troianus, et ecce tirannus
Iusta statuta modo deprimit ipse Nero:
Conditor et legum nunc Iustinianus abiuit‚

Set Dionisius has dampnat habere suas.
Mortuus est castus probus atque Valentinianus,
Tarquinus ceptri iam regit acta sui.

Largus Alexander moritur rex nuper opimus,
Et modo successit Cresus auarus ei.

Mortuus ille pius est Constantinus, et ecce
Antonius solio iarn sedet ipse suo.

Ecclesie cultor Theodosius ipse recessit,
Successitque Leo, soluere vult et eam:
Insultor fidei Constancius acta prophanat,
Tiberiique modo deperit alma fides.-

Mortuus est Iulius, qui regna subegit in armis,
Et Romam statuit omnibus esse caput.
Mortuus est Hanibal, per quem Cartago vigebat,
Iam neque Cartago, set neque Roma viget.
Hector, in ense suo qui nuper erat metuendus,
Nunc magis est Heleno bella timente pauens:
Corruit Eacides, pro quo surrexit inermis
Tersites‚ que suus indiget ensis ope.

Mortuus est sapiens Salomon Roboasque reviuit,
Quo superant iuuenes prouida dicta senum.
Distat amor Ionathe que Dauid modo dissociatus,
Ex odioque furit invidus ipse Saiil:

Consulit hic eciam modo Phitonem mulierem,
Dumque dei· vacuum gracia linquit eum.
Nunc induratum persistit cor Pharaonis3
Sentit amara dei, nec timet inde deum:

Sic redit in vulnus nullo medicante cicatrix,
Que prius et tenuit sors mala, peior habet.
Consilium prauum nunc creditur Achitofellis‚
Consulit et Cusay, quis neque credit ei:
Inuidiaque Ioab inmunem iarn necat Abner,
Nec sibi cum rege quem sinit esse parem.

1280

1290

1300

