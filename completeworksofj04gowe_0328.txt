VOX CLAMANTIS

Extirpat regnis, dat flammis, depopulatur

Lingua duces, lingua predia, lingua domos:

Lingua maritorum nexus dissoluet, et vnum

Quod deus instituit, efficit esse duo,

Lite fugantque viros nupte, nuptasque mariti,

Inque malum dicunt res sibi semper agi.

Corporis exigua pars nulli parcere nouit,

Fallax et facilis fasque nephasque loqui:

Fermentum modicum toturn corrumpit aceruum 3

Exacuens mentem singula membra mouet.

Non nichil est quod eam duplex custodia seruat,

Ne fluat in verbis impetuosa suis:

Dentibus obstruxit prudens natura palatum,

Vt claustro residens clausa silere queat 3

Talis eam custos stimulis castigat acutis,

Vt nichil abrupte queque licenter agat:

Exterius datur alter ei custos labiorum,

Vt duplex duplici ianua claudat iter:

Osseus ordo prior excessus corrigit, alter

Carneus et madidus micia verba facit.

Hos tamen erumpit aditus quandoque latenter,

Et ruit in verba que reuocare nequit:

Impetus huius habet rerum discrimina mille,

Que velut ignis edax prospera queque vorant.
Dicere qui poterit quot in ethere lumina lucent,

Paruaque quot siccus corpora puluis habet,

Vix satis est sapiens homo talis vt omnia dicat

Semina pestifera que mala lingua serit.

Nemo referre potest mala que linguosus in vrbe

Parturit, et duplo prouocat ore dolos.

Res mala lingua loquax, res peior, pessima res est,

Que quamuis careat ossibus, ossa terit:

Non locus est pacis vbi regnat lingua loquacis3
Qui nec habet pacem, non habet ipse deum:
Qui sine pace dei discordat, habere salutem

Non valet, est et opus absque salute nichil:
Omne quod adquirit sibi pax, discordia tollit,
Quicquid et ista leuans erigit, illa ruit.

Est vbi regnat amor deusÍ¾ est vbi nullus amator,
Dirigat vt causas nescit adesse deus:

900

910

920

930

