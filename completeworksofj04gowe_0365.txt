   

⁴· ‘'Capm. xiiii.

LIBER SEXTUS 259

Hic loquitur, quod absque iusticie experta causa rex bellare
non debet. Dicit insuper quod regie congruit dignitati, discreto
tamen prouiso regimine, magis amore quam austeritatis rigore
suos subditos tractare.

Alta petens aquila volat alite celsius omni,
Et regem mundum corde figurat ea.

Vt sacra testantur citharistea scripta prophete,

In celum tales cor posuere suum.

Pennatum Griphes animal pedibusque quaternis

Invitos homines carpit et horret equos: 990
Designatur in hoc facinus crudele potentum,

Qui mortes hominum cum feritate vorant.

Est igitur melius aquile tibi sumere· formam,

Rex, vt amore pio regna quieta regas,

Griphis quam specie populum terrere pauore,

Semper enim superat acta timoris amor.

Non omnis qui timet amat, set amans timet omnis;
Plebs in amore manens plectit Vtrumque simul.
Omnia vincit amor, amor est defensio regis,

Gloria plebis amor, laus et in orbe deo: 1000
Plebs est regis ager, rex cultor qui colit agrum 3

Si male, fert tribulos, si bene, grana parit.

Qui bene regis agit regimen, rex est, set inique

Qui regit in viciis, ipse tirannus erit.

Si rex de predis viuat, malediccio plebis

Murmurat, et regi mota fit ira dei.

Lucratur populum que deum rex iustus Vtrumque,
Statque per hoc regni firma corona sui.

Tange tuum pectus, pie rex, quo sumere possis

Regis ad imperium que meliora parant: 1010
Si te nobilitas generosaque nomina tangunt,

In genus exemplum fer magis ipse tuum:

Nomine perspicuo cum sis generosus auorum,

Equipares stirpis moribus acta tuis.

Hoc in honore dei communi voce precamur,

Vt gemines animi nobilitate genus.

Pars sit in aspectu tibi quem deus equiparauit
Natura, precio, condicione pari q:

987 cytharistea CE citheristea D citheristia L 993 aliquile S
1001 agrum] illum C

S2

