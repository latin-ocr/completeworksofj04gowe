 

 

 

 

LIBER SEXTUS

237

Hic loquitur qualiter isti causidici et iuris aduocati, in
sua gradatim ascendentes facultate, Iudicisque aspirantes
officium, iudicialis solii tandem cacumen attingunt3 vbi quasi
in cathedra pestelencie sedentes, maioris auaricie cecitate
percussi, peioris quam antea condicionis existunt.

Capm. iiii.

Est Apprenticius, Sergantus post et Adultus,
Iudicis officium fine notabit eum.
Si cupit in primo, multo magis ipse secundo,
Tercius atque gradus est super omne reus 3
Et sic lex grauibus auri moderatur habenis,
Quod modo per iustas non valet ire vias.
Libera qualis erat lex non est, immo ligatam
Carcere nummorum ceca cupido tenet:
Aurea ni clauis dissoluerit ostia clausa,
Eius ad introitum nullus habebit iter.
Nil manus in pulsu, nil vox clamore iuuabunt
Te cum lege loqui, qui sine claue venis:
Dux tibi si nummus non sit, conducat et ipse
Custodes legis, cassus abire poteS.
Et sic causidicus causam, iudex neque iustum
Iudicium cernit, dux nisi nummus erit.

Sunt tria precipue, quibus est turbacio legis,
Vnde sui iuris perdit vbique locum3
Munus, amicicia, timor, hec tria iure negante
Pacta ferunt, quod eis obstat in orbe nichil.
Dicit enim Salomon oculos quod Iudicis aurum
Cecat‚ et est racio contaminata lucr03
Scimus et hoc omnes, qui iudicis extat amicus,
Perdere iudicio nil valet ipse suo.
Nouimus hoc eciam, tangat si causa potentem,
Cernere iusticiam dat timor inde fugam;
Horrendasque minas iudex non sustinet ipsas,
Sepius et precibus flectitur absque minis:
Litera magnatis dum pulsat iudicis aures,
Tollit vis calami debita iura sequi.
Set super omne modo sibi ve, qui pauper egendo
Quid petit in lege, dum nequit ipse dare!
Publica sunt ista nobis, quod lege moderna
Pauperis in causa ius negat acta sua.

Heading 4 pestelencie SH pestilencie CEDL

250

260

270

280

