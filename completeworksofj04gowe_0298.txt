196

VOX CLAMANTIS

Despicit eloquia deus omnia, quando polita
T ecta sub eloquii melle venena fouent:

Qui bona verba serit, agit et male, turpiter errat,

Nam post verba solet accio sancta sequi.
Quos magis alta scola colit, hii sermone polito
Scandala subtili picta colore serunt.

Sepius aut lucrum vel honoris adepeio vani
Fratrum sermones dat magis esse reos:
Sub tritici specie zizannia sepe refundunt,
Dum doctrina tumens laudis amore studet:
Sepe suis meritis ascribere facta, mouere
Scisma, peritorum mens studiosa solet.
Phiton siue Magus est scismaticus, quia turbat
Verum quod credis et dubitanda mouet 3
Set contra voces incantantis sapienter
Aures obtura, ne cor adheret eis.
Non sunt hii fratres recti nec amore fideles
Ecclesie Cristi‚ sicut habetur ibi3
Inperfecta magis Sinagoga notabit eorum
Doctrinam‚ plene que neque vera docet:
Multociens igitur aliis nocet illa superba
Copia librorum quos Sinagoga tenet.
Non sunt ecclesie recti ciues, Agar immo
Parturit ancilla, perfida mater, eos:
Ergo recedat Agar, pariat quoque Sarra fidelem
Ecclesie clerum, det Sinagoga locum.
Plantauit pietas et amor primordia fratrum,
Quos furor ad presens ambiciosus agit:
Frater adest Odium, qui federa pacis abhorret,
Cuius ab inferno cepit origo viam3
Ille professus enim claustralia iura resoluit,
Nec fore concordes quos sinit ipse pares.
Qui tamen in culpa frater se sentit, et illam
Non delet, tali talia verba loquor:
‘Culpa mali laudem non debet tollere iusto,
Nam lux in tenebris fulget honore magis:
Quisque suum portabit onus, culpetur iniqus,
Laudeturque suis actibus ipse bonus.'

1081 adepcio CEHGDL adopcio S

1080

1090

1100

 

