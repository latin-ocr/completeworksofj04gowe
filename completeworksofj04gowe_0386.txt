280

VOX CLAMANTIS

Factis de nostris hodie conuertitur in cras,
Dicuntur facta que peragenda manent.
Nunc aliena sibi vult regna superbia subdi,
Que vix in proprio stat semituta solo.
Bella tonat valide thalamis audacia lingue,
Vecors set campis non mouet illa manus:
Sub facie guerre nos multant Vndique taxe,
Vniusque lucro milia dampna scio.

Libertas solita nuper modo fertur auara,
Et magis ingrata condicione grauat:

Omnia pre manibus promittit premia seruis,
Nec memoratur eo, cum bene fecit homo.
Nil vetus exemplo nunc regula sufficit, immo
Acta loco iuris ammodo velle reget.

Est modo fel mellis, et liuor amoris ad instar 3
Quod patet exterius, hoc nichil intus habet.
Vox leuis illa Iacob, Esau manus hispida nuper
Fallebant, set ob hoc signa futura dabant:
Quicquid verba ferunt modo nam bonitatis ad aures,
Cum probat illud opus actus, iniqua gerit.
Cessit iusticia cessitque fides sociata,

Fraus, dolus atque suum iam subiere locum.
Nunc socii luctus socio velut organa plaudunt3
Vnus si presit‚ invidet alter ei.

Ex dampno fratris frater sua commoda querit,
Et soror ad laudem raro sororis agit:

Filius in matre iam sentit habere nouercam,
Sentit et hec nati plurima facta doli:

Filia maternos actus detractat, et ipsa

Mater iarn natam spernit et odit eam.

Filius ante diem patrios iarn spectat in annos,
Nec videt ex oculis ceca cupido suis:

Sit licet ipse parens, natis minus impius ipse
Non est, nec cordis viscera suplet eis:

Nullus amor parcit cuiquam quem ledere possit 3
Quod voluere duo, tercius esse negat.

Plebs sine iure manet, non est qui iura tuetur,
Non est qui dicat, ‘Iura tenere decet.'

Viuitur ex rapto, vix hospes ab hospite tutus,

291 Ordinary paragr. CEDL

280

290

300

310

 

