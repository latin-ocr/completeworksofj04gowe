LIBER QUINTUS 227

Est grauior plumbi massa sic garrula lingua,
Pondere sub cuius corruit vrbis honor.

Qui mala vult vrbi conciuis nesciat vrbem,
Ianua fallaci nec sit aperta viro:

Ore licet duplex talis canat vrbis honorem,
Corde silens tacite semina fraudis habet:
Sicut aqua piscis gaudet, letatur iniqus

Dum videt alterius dampna patere magis.
Fontem dum solus communem toxicat vnus,
Plebs perit et pestis magna repente venit: 940
Ciuis qui ciues conturbat et opprimit omnes,
Exulis aut mortis sit sibi pena prius.

Dum dens solus olet, totum caput inficit ille,
Si foris extrahitur, cessat ab inde dolor 3

Sic prius extractus sit ciuis in vrbe malignus,
Quam ciuilis honor perdat in vrbe locum.
Expedit vnus enim moriatur, ne quasi tota
Gens pereat lesa de grauitate sua.

Vrbis rector, age quod sit concordia, que dat
Pacem: pax etenim prospera cuncta parit. 950
Non sonet in populis sermo tuus impetuosus3
Dulcibus est verbis vrbis alendus amor.
Obsequium tigresque domat tumidosque leones,
Rustica paulatim taurus aratra subit3
Sic sibi quod nequeunt, valet hoc prudencia, vires,
Comptaque de facili pondere complet opus.
Non satis vna tenet agitatas anchora puppes,
Nec satis est liquidis vnicus hamus aquis3
Sola nec vna viri persona potest sine plebis
Auxilio cunctas vrbis habere vices. 960
Principiis obsta, si tu potes, aut sapienter
Discute paulatim quod nequis ipse simul:
Tempora dum veteris queris temeraria dampni,
Sepe magis morbum quam medicamen habent:
Curando fieri quedam maiora videmus
Vulnera, que melius non tetigisse fuit.
Flumina magna vides paruis de fontibus orta,
Flumina collectis multiplicantur aquis:

949 Ordinmy paragraph CEDL 955 sibi CEHGDLH2 vbi S
Q 2

 

