 

ἶ Capm. xiii.

LIBER QUINTUS

Aufert et terras vendicat ipsa suas.

Vsuram dominus defendit lege perhenni,
Vnde satis clare scripta legenda patent.
Nonne foret sapiens qui posset ponere glosam
Hunc contra textum, quem dedit ipse deus?
Hoc scit mercator instanti tempore ciuis,

Qui probat vsuram posse licere suam:

Omnia nuda patent, quapropter vestibus ipsam
Induit, vt ficto fallat operta dolo.

Sic latet Vsure facies depicta colore

Fraudis, vt hinc extra pulcra pateret ea 3

Si tamen inde genus sic vertat fraude dolosus,
Vsure species stat velut ipsa prius.

Nonne deum fallit cautelis institor ipse,

Talia dum scelera celat in arte sua?

Est deus aut cecus, qui singula cernit vbique?
Vsure tunicam cernit et odit eam.

Ista soror grauia parat, altera set grauiora,
Nam stat communis omnibus ipsa locis:
Quo tamen Vsura pergit Fraus vadit et illa,
Vna viam querit, altera complet opus.
Vrbibus Vsura tantum manet hiis sociata
Quorum thesaurus nescit habere pares ;
Set Fraus ciuiles perstat communis ad omnes,
Consulit et cunctis viribus ipsa suis:

Clam sua facta facit, nam quem-plus decipit ipsa,

Ipse prius sentit quam videt inde malum.

Stans foris ante fores proclamat Fraus iuuenilis

Merces diuersas, quicquid habere velis.

Quot celi stelle, tot dicet nomina rerum,
Huius et istius, et trahit atque vocat:

Quos nequit ex verbis, tractu compellit inire,
‘Hic‚’ ait, ‘est quod vos queritis, ecce veni?
Sic apprenticius plebem clamore reducit,

Ad secreta doli quando magister adest:

221

720

Postquam dixit de potencia Vsure, iam de Fraudis subtilitate
dicere intendit, que de communi consilio quasi omnibus et

singulis in emendo et vendendo ea que sunt agenda procurat
et subtiliter disponit.

740

750

