 

 

 

 

 

LIBER SECUNDUS

Cumque malus fuerit, carpet et ipse mala.
Sic deus ex meritis disponit tempora nostris,
Vt patet exemplis, si memoranda legis.
Angelus hic cecum Raphael sanare Tobiam
Euolat e celis pronus in orbe viris:
Imperio iusti nequeunt obstare subacti
Tortores baratri, set famulantur ei:

Ac elementorum celestia corpora iustum
Subdita iure colunt, et sua vota ferunt.

In virtute dei sapiens dominabitur astra,
Totaque consequitur vis orizontis eum:
Circulus et ciclus, omnis quoque spera suprema
Sub pede sunt hominis quem iuuat ipse deus.
Sol stetit in Gabaon iusto Iosue rogitante,
Nec poterat gressus continuare suos;

Imperio Iosue solis rota non fuit ausa
Currere, set cursus nescia fixa stetit:

Stella quidem natum patefecit nuncia Cristum,
Quo pacem iustis reddidit ipse deus.

Aeream pestem legimus sanasseque sanctum
Gregorium Rome, subueniente prece.

Diuisit Moyses mare virga percuciente,

Quo poterat populus siccus inire pedes:
Firma fides Petri dum cepit credere Cristi
Verba, viam pedibus prebuit vnda maris:
Propter Heliseum limpharum gurgite mersum
Ferrum transiliit desuper atque redit.

Ignea tres pueros fornax suscepit Hebreos,
Flamma set illesis victa pepercit eis.

Terra set Hillario, que plana fuit prius, almo
Se leuat, et sedes alta recepit eum:

Ex duris Moyse saxis heremique iubente
Dum saliunt fluctus, gens bibit atque pecus:
Montes rex Macedum diuisos consolidauit3
Ex precibus iustis sic dedit esse deus.

Omnis in orbe fera iusti virtute subacta
Est, draco sicque leo, quos sibi subdit homo:

Namque per hoc iustum nouit Babilon Danielem,

Romaque Siluestrum senserat esse sacrum.
239 No paragr. here CE 266 dracho C

91

230

²40

250

260

